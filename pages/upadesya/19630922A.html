<!DOCTYPE html>
<meta charset='UTF-8'>
<title>/</title>
<link href='../../styles/layout.css' rel='stylesheet'>
<style>
	section *{font-family:標楷體;font-size:22px;line-height:140%}
	article,hr{background-color:#deb887;border-color:#100c08}
	b,footer p,ins{color:#e34234;font-family:Monospace}
	body,nav,nav a:active,nav a:link,nav a:visited,span{background-color:#d2b48c;color:#100c08}
	nav a:hover{color:#e34234}
</style>
<script src='../../scripts/core.js'></script>
<article>
	<header>
		<h1>般若波羅蜜多心經</h1>
	</header>
	<hr>
	<section>
		<h2>唐三藏法師玄奘譯</h2>
		<p>
			觀自在菩薩行深般若波羅蜜多時<b>ｏ</b>照見五蘊皆空<b>ｏ</b>度一切苦厄<br>
			<br>
			舍利子<b>ｏ</b>色不異空<b>ｏ</b>空不異色<b>ｏ</b>色即是空<b>ｏ</b>空即是色<b>ｏ</b>受想行識<b>ｏ</b>亦復如是<br>
			<br>
			舍利子<b>ｏ</b>是諸法空相<b>ｏ</b>不生不滅<b>ｏ</b>不垢不淨<b>ｏ</b>不增不減<b>ｏ</b>是故<b>ｏ</b>空中無色<b>ｏ</b>無受想行識<b>ｏ</b>無眼耳鼻舌身意<b>ｏ</b>無色聲香味觸法<b>ｏ</b>無眼界<b>ｏ</b>乃至無意識界<b>ｏ</b>無無明亦無無明盡<b>ｏ</b>乃至無老死亦無老死盡<b>ｏ</b>無苦集滅道<b>ｏ</b>無智<b>ｏ</b>亦無得<br>
			<br>
			以無所得故<b>ｏ</b>菩提薩埵依般若波羅蜜多故<b>ｏ</b>心無罣礙<b>ｏ</b>無罣礙故<b>ｏ</b>無有恐怖<b>ｏ</b>遠離顛倒夢想<b>ｏ</b>究竟涅槃<b>ｏ</b>三世諸佛依般若波羅蜜多故<b>ｏ</b>得阿耨多羅三藐三菩提<br>
			<br>
			故知般若波羅蜜多<b>ｏ</b>是大神咒<b>ｏ</b>是大明咒<b>ｏ</b>是無上咒<b>ｏ</b>是無等等咒<b>ｏ</b>能除一切苦真實不虛<b>ｏ</b>故說般若波羅蜜多咒<b>ｏ</b>即說咒曰<br>
			<br>
			揭帝　揭帝　般羅揭帝　般羅僧揭帝　菩提　僧莎訶
		</p>
	</section>
</article>