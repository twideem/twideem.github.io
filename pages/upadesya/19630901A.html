<!DOCTYPE html>
<meta charset='UTF-8'>
<title>/</title>
<link href='../../styles/layout.css' rel='stylesheet'>
<style>
	section *{font-family:標楷體;font-size:22px;line-height:140%}
	article,hr{background-color:#deb887;border-color:#100c08}
	b,footer p,ins{color:#e34234;font-family:Monospace}
	body,nav,nav a:active,nav a:link,nav a:visited,span{background-color:#d2b48c;color:#100c08}
	nav a:hover{color:#e34234}
</style>
<script src='../../scripts/core.js'></script>
<article>
	<header>
		<h1>金剛般若波羅蜜經</h1>
	</header>
	<hr>
	<section>
		<h2>姚秦天竺三藏鳩摩羅什譯</h2>
		<p>
			如是我聞<br>
			<br>
			一時<b>ｏ</b>佛在舍衛國祇樹給孤獨園<b>ｏ</b>與大比丘眾千二百五十人俱<b>ｏ</b>爾時<b>ｏ</b>世尊食時<b>ｏ</b>著衣持鉢<b>ｏ</b>入舍衛大城乞食<b>ｏ</b>於其城中<b>ｏ</b>次第乞已<b>ｏ</b>還至本處<b>ｏ</b>飯食訖<b>ｏ</b>收衣鉢<b>ｏ</b>洗足已<b>ｏ</b>敷座而坐<br>
			<br>
			時<b>ｏ</b>長老須菩提在大眾中即從座起<b>ｏ</b>偏袒右肩<b>ｏ</b>右膝著地<b>ｏ</b>合掌恭敬而白佛言<b>ｏ</b>希有<b>ｏ</b>世尊<b>ｏ</b>如來善護念諸菩薩<b>ｏ</b>善付囑諸菩薩<b>ｏ</b>世尊<b>ｏ</b>善男子<b>ｏ</b>善女人<b>ｏ</b>發阿耨多羅三藐三菩提心<b>ｏ</b>應云何住<b>ｏ</b>云何降伏其心<br>
			<br>
			佛言<b>ｏ</b>善哉<b>ｏ</b>善哉<b>ｏ</b>須菩提<b>ｏ</b>如汝所說<b>ｏ</b>如來善護念諸菩薩<b>ｏ</b>善付囑諸菩薩<b>ｏ</b>汝今諦聽<b>ｏ</b>當為汝說<b>ｏ</b>善男子<b>ｏ</b>善女人<b>ｏ</b>發阿耨多羅三藐三菩提心<b>ｏ</b>應如是住<b>ｏ</b>如是降伏其心<br>
			<br>
			唯然<b>ｏ</b>世尊<b>ｏ</b>願樂欲聞<br>
			<br>
			佛告須菩提<b>ｏ</b>諸菩薩摩訶薩應如是降伏其心<b>ｏ</b>所有一切眾生之類<b>ｏ</b>若卵生<b>ｏ</b>若胎生<b>ｏ</b>若濕生<b>ｏ</b>若化生<b>ｏ</b>若有色<b>ｏ</b>若無色<b>ｏ</b>若有想<b>ｏ</b>若無想<b>ｏ</b>若非有想非無想<b>ｏ</b>我皆令入無餘涅槃而滅度之<b>ｏ</b>如是滅度無量無數無邊眾生<b>ｏ</b>實無眾生得滅度者<b>ｏ</b>何以故<b>ｏ</b>須菩提<b>ｏ</b>若菩薩有我相<b>ｏ</b>人相<b>ｏ</b>眾生相<b>ｏ</b>壽者相<b>ｏ</b>即非菩薩<br>
			<br>
			復次<b>ｏ</b>須菩提<b>ｏ</b>菩薩於法<b>ｏ</b>應無所住<b>ｏ</b>行於布施<b>ｏ</b>所謂不住色布施<b>ｏ</b>不住聲<b>ｏ</b>香<b>ｏ</b>味<b>ｏ</b>觸<b>ｏ</b>法布施<b>ｏ</b>須菩提<b>ｏ</b>菩薩應如是布施<b>ｏ</b>不住於相<b>ｏ</b>何以故<b>ｏ</b>若菩薩不住相布施<b>ｏ</b>其福德不可思量<br>
			<br>
			須菩提<b>ｏ</b>於意云何<b>ｏ</b>東方虛空可思量不<br>
			<br>
			不也<b>ｏ</b>世尊<br>
			<br>
			須菩提<b>ｏ</b>南西北方四維上下虛空可思量不<br>
			<br>
			不也<b>ｏ</b>世尊<br>
			<br>
			須菩提<b>ｏ</b>菩薩無住相布施<b>ｏ</b>福德亦復如是不可思量<b>ｏ</b>須菩提<b>ｏ</b>菩薩但應如所教住<br>
			<br>
			須菩提<b>ｏ</b>於意云何<b>ｏ</b>可以身相見如來不<br>
			<br>
			不也<b>ｏ</b>世尊<b>ｏ</b>不可以身相得見如來<b>ｏ</b>何以故<b>ｏ</b>如來所說身相<b>ｏ</b>即非身相<br>
			<br>
			佛告須菩提<b>ｏ</b>凡所有相<b>ｏ</b>皆是虛妄<b>ｏ</b>若見諸相非相<b>ｏ</b>則見如來<br>
			<br>
			須菩提白佛言<b>ｏ</b>世尊<b>ｏ</b>頗有眾生<b>ｏ</b>得聞如是言說章句<b>ｏ</b>生實信不<br>
			<br>
			佛告須菩提<b>ｏ</b>莫作是說<b>ｏ</b>如來滅後<b>ｏ</b>後五百歲<b>ｏ</b>有持戒修福者<b>ｏ</b>於此章句能生信心<b>ｏ</b>以此為實<b>ｏ</b>當知是人不於一佛二佛三四五佛而種善根<b>ｏ</b>已於無量千萬佛所種諸善根<b>ｏ</b>聞是章句<b>ｏ</b>乃至一念生淨信者<b>ｏ</b>須菩提<b>ｏ</b>如來悉知悉見是諸眾生得如是無量福德<b>ｏ</b>何以故<b>ｏ</b>是諸眾生無復我相<b>ｏ</b>人相<b>ｏ</b>眾生相<b>ｏ</b>壽者相<br>
			<br>
			無法相<b>ｏ</b>亦無非法相<b>ｏ</b>何以故<b>ｏ</b>是諸眾生若心取相<b>ｏ</b>則為著我<b>ｏ</b>人<b>ｏ</b>眾生<b>ｏ</b>壽者<br>
			<br>
			若取法相<b>ｏ</b>即著我<b>ｏ</b>人<b>ｏ</b>眾生<b>ｏ</b>壽者<b>ｏ</b>何以故<b>ｏ</b>若取非法相<b>ｏ</b>即著我<b>ｏ</b>人<b>ｏ</b>眾生<b>ｏ</b>壽者<b>ｏ</b>是故不應取法<b>ｏ</b>不應取非法<b>ｏ</b>以是義故<b>ｏ</b>如來常說<b>ｏ</b>汝等比丘<b>ｏ</b>知我說法<b>ｏ</b>如筏喻者<b>ｏ</b>法尚應捨<b>ｏ</b>何況非法<br>
			<br>
			須菩提<b>ｏ</b>於意云何<b>ｏ</b>如來得阿耨多羅三藐三菩提耶<b>ｏ</b>如來有所說法耶<br>
			<br>
			須菩提言<b>ｏ</b>如我解佛所說義<b>ｏ</b>無有定法名阿耨多羅三藐三菩提<b>ｏ</b>亦無有定法<b>ｏ</b>如來可說<b>ｏ</b>何以故<b>ｏ</b>如來所說法<b>ｏ</b>皆不可取<b>ｏ</b>不可說<b>ｏ</b>非法<b>ｏ</b>非非法<b>ｏ</b>所以者何<b>ｏ</b>一切賢聖皆以無為法而有差別<br>
			<br>
			須菩提<b>ｏ</b>於意云何<b>ｏ</b>若人滿三千大千世界七寶以用布施<b>ｏ</b>是人所得福德<b>ｏ</b>寧為多不<br>
			<br>
			須菩提言<b>ｏ</b>甚多<b>ｏ</b>世尊<b>ｏ</b>何以故<b>ｏ</b>是福德即非福德性<b>ｏ</b>是故如來說福德多<br>
			<br>
			若復有人<b>ｏ</b>於此經中受持<b>ｏ</b>乃至四句偈等<b>ｏ</b>為他人說<b>ｏ</b>其福勝彼<b>ｏ</b>何以故<b>ｏ</b>須菩提<b>ｏ</b>一切諸佛<b>ｏ</b>及諸佛阿耨多羅三藐三菩提法<b>ｏ</b>皆從此經出<b>ｏ</b>須菩提<b>ｏ</b>所謂佛法者<b>ｏ</b>即非佛法<br>
			<br>
			須菩提<b>ｏ</b>於意云何<b>ｏ</b>須陀洹能作是念<b>ｏ</b>我得須陀洹果不<br>
			<br>
			須菩提言<b>ｏ</b>不也<b>ｏ</b>世尊<b>ｏ</b>何以故<b>ｏ</b>須陀洹名為入流<b>ｏ</b>而無所入<b>ｏ</b>不入色<b>ｏ</b>聲<b>ｏ</b>香<b>ｏ</b>味<b>ｏ</b>觸<b>ｏ</b>法<b>ｏ</b>是名須陀洹<br>
			<br>
			須菩提<b>ｏ</b>於意云何<b>ｏ</b>斯陀含能作是念<b>ｏ</b>我得斯陀含果不<br>
			<br>
			須菩提言<b>ｏ</b>不也<b>ｏ</b>世尊<b>ｏ</b>何以故<b>ｏ</b>斯陀含名一往來<b>ｏ</b>而實無往來<b>ｏ</b>是名斯陀含<br>
			<br>
			須菩提<b>ｏ</b>於意云何<b>ｏ</b>阿那含能作是念<b>ｏ</b>我得阿那含果不<br>
			<br>
			須菩提言<b>ｏ</b>不也<b>ｏ</b>世尊<b>ｏ</b>何以故<b>ｏ</b>阿那含名為不來<b>ｏ</b>而實無來<b>ｏ</b>是故名阿那含<br>
			<br>
			須菩提<b>ｏ</b>於意云何<b>ｏ</b>阿羅漢能作是念<b>ｏ</b>我得阿羅漢道不<br>
			<br>
			須菩提言<b>ｏ</b>不也<b>ｏ</b>世尊<b>ｏ</b>何以故<b>ｏ</b>實無有法名阿羅漢<b>ｏ</b>世尊<b>ｏ</b>若阿羅漢作是念<b>ｏ</b>我得阿羅漢道<b>ｏ</b>即為著我<b>ｏ</b>人<b>ｏ</b>眾生<b>ｏ</b>壽者<b>ｏ</b>世尊<b>ｏ</b>佛說我得無諍三昧人中最為第一<b>ｏ</b>是第一離欲阿羅漢<b>ｏ</b>我不作是念<b>ｏ</b>我是離欲阿羅漢<b>ｏ</b>世尊<b>ｏ</b>我若作是念<b>ｏ</b>我得阿羅漢道<b>ｏ</b>世尊則不說須菩提是樂阿蘭那行者<b>ｏ</b>以須菩提實無所行<b>ｏ</b>而名須菩提是樂阿蘭那行<br>
			<br>
			佛告須菩提<b>ｏ</b>於意云何<b>ｏ</b>如來昔在然燈佛所<b>ｏ</b>於法有所得不<br>
			<br>
			世尊<b>ｏ</b>如來在然燈佛所<b>ｏ</b>於法實無所得<br>
			<br>
			須菩提<b>ｏ</b>於意云何<b>ｏ</b>菩薩莊嚴佛土不<br>
			<br>
			不也<b>ｏ</b>世尊<b>ｏ</b>何以故<b>ｏ</b>莊嚴佛土者<b>ｏ</b>則非莊嚴<b>ｏ</b>是名莊嚴<br>
			<br>
			是故須菩提<b>ｏ</b>諸菩薩摩訶薩應如是生清淨心<b>ｏ</b>不應住色生心<b>ｏ</b>不應住聲<b>ｏ</b>香<b>ｏ</b>味<b>ｏ</b>觸<b>ｏ</b>法生心<b>ｏ</b>應無所住而生其心<br>
			<br>
			須菩提<b>ｏ</b>譬如有人<b>ｏ</b>身如須彌山王<b>ｏ</b>於意云何<b>ｏ</b>是身為大不<br>
			<br>
			須菩提言<b>ｏ</b>甚大<b>ｏ</b>世尊<b>ｏ</b>何以故<b>ｏ</b>佛說非身<b>ｏ</b>是名大身<br>
			<br>
			須菩提<b>ｏ</b>如恒河中所有沙數<b>ｏ</b>如是沙等恒河<b>ｏ</b>於意云何<b>ｏ</b>是諸恒河沙寧為多不<br>
			<br>
			須菩提言<b>ｏ</b>甚多<b>ｏ</b>世尊<b>ｏ</b>但諸恒河尚多無數<b>ｏ</b>何況其沙<br>
			<br>
			須菩提<b>ｏ</b>我今實言告汝<b>ｏ</b>若有善男子<b>ｏ</b>善女人<b>ｏ</b>以七寶滿爾所恒河沙數三千大千世界<b>ｏ</b>以用布施<b>ｏ</b>得福多不<br>
			<br>
			須菩提言<b>ｏ</b>甚多<b>ｏ</b>世尊<br>
			<br>
			佛告須菩提<b>ｏ</b>若善男子<b>ｏ</b>善女人<b>ｏ</b>於此經中<b>ｏ</b>乃至受持四句偈等<b>ｏ</b>為他人說<b>ｏ</b>而此福德勝前福德<br>
			<br>
			復次<b>ｏ</b>須菩提<b>ｏ</b>隨說是經<b>ｏ</b>乃至四句偈等<b>ｏ</b>當知此處<b>ｏ</b>一切世間天<b>ｏ</b>人<b>ｏ</b>阿修羅<b>ｏ</b>皆應供養<b>ｏ</b>如佛塔廟<b>ｏ</b>何況有人盡能受持讀誦<b>ｏ</b>須菩提<b>ｏ</b>當知是人成就最上第一希有之法<b>ｏ</b>若是經典所在之處<b>ｏ</b>則為有佛<b>ｏ</b>若尊重弟子<br>
			<br>
			爾時<b>ｏ</b>須菩提白佛言<b>ｏ</b>世尊<b>ｏ</b>當何名此經<b>ｏ</b>我等云何奉持<br>
			<br>
			佛告須菩提<b>ｏ</b>是經名為金剛般若波羅蜜<b>ｏ</b>以是名字<b>ｏ</b>汝當奉持<b>ｏ</b>所以者何<b>ｏ</b>須菩提<b>ｏ</b>佛說般若波羅蜜<b>ｏ</b>則非般若波羅蜜<br>
			<br>
			須菩提<b>ｏ</b>於意云何<b>ｏ</b>如來有所說法不<br>
			<br>
			須菩提白佛言<b>ｏ</b>世尊<b>ｏ</b>如來無所說<br>
			<br>
			須菩提<b>ｏ</b>於意云何<b>ｏ</b>三千大千世界所有微塵是為多不<br>
			<br>
			須菩提言<b>ｏ</b>甚多<b>ｏ</b>世尊<br>
			<br>
			須菩提<b>ｏ</b>諸微塵<b>ｏ</b>如來說非微塵<b>ｏ</b>是名微塵<b>ｏ</b>如來說世界<b>ｏ</b>非世界<b>ｏ</b>是名世界<br>
			<br>
			須菩提<b>ｏ</b>於意云何<b>ｏ</b>可以三十二相見如來不<br>
			<br>
			不也<b>ｏ</b>世尊<b>ｏ</b>不可以三十二相得見如來<b>ｏ</b>何以故<b>ｏ</b>如來說三十二相<b>ｏ</b>即是非相<b>ｏ</b>是名三十二相<br>
			<br>
			須菩提<b>ｏ</b>若有善男子<b>ｏ</b>善女人<b>ｏ</b>以恒河沙等身命布施<b>ｏ</b>若復有人<b>ｏ</b>於此經中<b>ｏ</b>乃至受持四句偈等<b>ｏ</b>為他人說<b>ｏ</b>其福甚多<br>
			<br>
			爾時<b>ｏ</b>須菩提聞說是經<b>ｏ</b>深解義趣<b>ｏ</b>涕淚悲泣<b>ｏ</b>而白佛言<b>ｏ</b>希有<b>ｏ</b>世尊<b>ｏ</b>佛說如是甚深經典<b>ｏ</b>我從昔來所得慧眼<b>ｏ</b>未曾得聞如是之經<b>ｏ</b>世尊<b>ｏ</b>若復有人得聞是經<b>ｏ</b>信心清淨<b>ｏ</b>則生實相<b>ｏ</b>當知是人成就第一希有功德<b>ｏ</b>世尊<b>ｏ</b>是實相者<b>ｏ</b>則是非相<b>ｏ</b>是故如來說名實相<b>ｏ</b>世尊<b>ｏ</b>我今得聞如是經典<b>ｏ</b>信解受持不足為難<b>ｏ</b>若當來世<b>ｏ</b>後五百歲<b>ｏ</b>其有眾生<b>ｏ</b>得聞是經<b>ｏ</b>信解受持<b>ｏ</b>是人則為第一希有<b>ｏ</b>何以故<b>ｏ</b>此人無我相<b>ｏ</b>人相<b>ｏ</b>眾生相<b>ｏ</b>壽者相<b>ｏ</b>所以者何<b>ｏ</b>我相即是非相<b>ｏ</b>人相<b>ｏ</b>眾生相<b>ｏ</b>壽者相即是非相<b>ｏ</b>何以故<b>ｏ</b>離一切諸相<b>ｏ</b>則名諸佛<br>
			<br>
			佛告須菩提<b>ｏ</b>如是<b>ｏ</b>如是<b>ｏ</b>若復有人得聞是經<b>ｏ</b>不驚<b>ｏ</b>不怖<b>ｏ</b>不畏<b>ｏ</b>當知是人甚為希有<b>ｏ</b>何以故<b>ｏ</b>須菩提<b>ｏ</b>如來說第一波羅蜜<b>ｏ</b>非第一波羅蜜<b>ｏ</b>是名第一波羅蜜<b>ｏ</b>須菩提<b>ｏ</b>忍辱波羅蜜<b>ｏ</b>如來說非忍辱波羅蜜<b>ｏ</b>何以故<b>ｏ</b>須菩提<b>ｏ</b>如我昔為歌利王割截身體<b>ｏ</b>我於爾時<b>ｏ</b>無我相<b>ｏ</b>無人相<b>ｏ</b>無眾生相<b>ｏ</b>無壽者相<b>ｏ</b>何以故<b>ｏ</b>我於往昔節節支解時<b>ｏ</b>若有我相<b>ｏ</b>人相<b>ｏ</b>眾生相<b>ｏ</b>壽者相<b>ｏ</b>應生瞋恨<b>ｏ</b>須菩提<b>ｏ</b>又念過去於五百世作忍辱仙人<b>ｏ</b>於爾所世<b>ｏ</b>無我相<b>ｏ</b>無人相<b>ｏ</b>無眾生相<b>ｏ</b>無壽者相<b>ｏ</b>是故須菩提<b>ｏ</b>菩薩應離一切相<b>ｏ</b>發阿耨多羅三藐三菩提心<b>ｏ</b>不應住色生心<b>ｏ</b>不應住聲<b>ｏ</b>香<b>ｏ</b>味<b>ｏ</b>觸<b>ｏ</b>法生心<b>ｏ</b>應生無所住心<b>ｏ</b>若心有住<b>ｏ</b>則為非住<b>ｏ</b>是故佛說<b>ｏ</b>菩薩心不應住色布施<br>
			<br>
			須菩提<b>ｏ</b>菩薩為利益一切眾生<b>ｏ</b>應如是布施<b>ｏ</b>如來說<b>ｏ</b>一切諸相<b>ｏ</b>即是非相<b>ｏ</b>又說<b>ｏ</b>一切眾生<b>ｏ</b>則非眾生<br>
			<br>
			須菩提<b>ｏ</b>如來是真語者<b>ｏ</b>實語者<b>ｏ</b>如語者<b>ｏ</b>不誑語者<b>ｏ</b>不異語者<br>
			<br>
			須菩提<b>ｏ</b>如來所得法<b>ｏ</b>此法無實無虛<b>ｏ</b>須菩提<b>ｏ</b>若菩薩心住於法而行布施<b>ｏ</b>如人入闇<b>ｏ</b>則無所見<b>ｏ</b>若菩薩心不住法而行布施<b>ｏ</b>如人有目<b>ｏ</b>日光明照<b>ｏ</b>見種種色<br>
			<br>
			須菩提<b>ｏ</b>當來之世<b>ｏ</b>若有善男子<b>ｏ</b>善女人<b>ｏ</b>能於此經受持讀誦<b>ｏ</b>則為如來以佛智慧<b>ｏ</b>悉知是人<b>ｏ</b>悉見是人<b>ｏ</b>皆得成就無量無邊功德<br>
			<br>
			須菩提<b>ｏ</b>若有善男子<b>ｏ</b>善女人<b>ｏ</b>初日分以恒河沙等身布施<b>ｏ</b>中日分復以恒河沙等身布施<b>ｏ</b>後日分亦以恒河沙等身布施<b>ｏ</b>如是無量百千萬億劫以身布施<b>ｏ</b>若復有人聞此經典<b>ｏ</b>信心不逆<b>ｏ</b>其福勝彼<b>ｏ</b>何況書寫<b>ｏ</b>受持<b>ｏ</b>讀誦<b>ｏ</b>為人解說<br>
			<br>
			須菩提<b>ｏ</b>以要言之<b>ｏ</b>是經有不可思議<b>ｏ</b>不可稱量<b>ｏ</b>無邊功德<b>ｏ</b>如來為發大乘者說<b>ｏ</b>為發最上乘者說<b>ｏ</b>若有人能受持讀誦<b>ｏ</b>廣為人說<b>ｏ</b>如來悉知是人<b>ｏ</b>悉見是人<b>ｏ</b>皆得成就不可量<b>ｏ</b>不可稱<b>ｏ</b>無有邊<b>ｏ</b>不可思議功德<b>ｏ</b>如是人等<b>ｏ</b>則為荷擔如來阿耨多羅三藐三菩提<b>ｏ</b>何以故<b>ｏ</b>須菩提<b>ｏ</b>若樂小法者<b>ｏ</b>著我見<b>ｏ</b>人見<b>ｏ</b>眾生見<b>ｏ</b>壽者見<b>ｏ</b>則於此經<b>ｏ</b>不能聽受讀誦<b>ｏ</b>為人解說<br>
			<br>
			須菩提<b>ｏ</b>在在處處<b>ｏ</b>若有此經<b>ｏ</b>一切世間天<b>ｏ</b>人<b>ｏ</b>阿修羅<b>ｏ</b>所應供養<b>ｏ</b>當知此處則為是塔<b>ｏ</b>皆應恭敬<b>ｏ</b>作禮圍繞<b>ｏ</b>以諸華香而散其處<br>
			<br>
			復次<b>ｏ</b>須菩提<b>ｏ</b>善男子<b>ｏ</b>善女人<b>ｏ</b>受持讀誦此經<b>ｏ</b>若為人輕賤<b>ｏ</b>是人先世罪業<b>ｏ</b>應墮惡道<b>ｏ</b>以今世人輕賤故<b>ｏ</b>先世罪業則為消滅<b>ｏ</b>當得阿耨多羅三藐三菩提<br>
			<br>
			須菩提<b>ｏ</b>我念過去無量阿僧祇劫<b>ｏ</b>於然燈佛前<b>ｏ</b>得值八百四千萬億那由他諸佛<b>ｏ</b>悉皆供養承事<b>ｏ</b>無空過者<b>ｏ</b>若復有人<b>ｏ</b>於後末世<b>ｏ</b>能受持讀誦此經<b>ｏ</b>所得功德<b>ｏ</b>於我所供養諸佛功德<b>ｏ</b>百分不及一<b>ｏ</b>千萬億分<b>ｏ</b>乃至算數譬喻所不能及<br>
			<br>
			須菩提<b>ｏ</b>若善男子<b>ｏ</b>善女人<b>ｏ</b>於後末世<b>ｏ</b>有受持讀誦此經<b>ｏ</b>所得功德<b>ｏ</b>我若具說者<b>ｏ</b>或有人聞<b>ｏ</b>心則狂亂<b>ｏ</b>狐疑不信<b>ｏ</b>須菩提<b>ｏ</b>當知是經義不可思議<b>ｏ</b>果報亦不可思議<br>
			<br>
			爾時<b>ｏ</b>須菩提白佛言<b>ｏ</b>世尊<b>ｏ</b>善男子<b>ｏ</b>善女人<b>ｏ</b>發阿耨多羅三藐三菩提心<b>ｏ</b>云何應住<b>ｏ</b>云何降伏其心<br>
			<br>
			佛告須菩提<b>ｏ</b>善男子<b>ｏ</b>善女人<b>ｏ</b>發阿耨多羅三藐三菩提者<b>ｏ</b>當生如是心<b>ｏ</b>我應滅度一切眾生<b>ｏ</b>滅度一切眾生已<b>ｏ</b>而無有一眾生實滅度者<b>ｏ</b>何以故<b>ｏ</b>須菩提<b>ｏ</b>若菩薩有我相<b>ｏ</b>人相<b>ｏ</b>眾生相<b>ｏ</b>壽者相<b>ｏ</b>則非菩薩<b>ｏ</b>所以者何<b>ｏ</b>須菩提<b>ｏ</b>實無有法發阿耨多羅三藐三菩提者<br>
			<br>
			須菩提<b>ｏ</b>於意云何<b>ｏ</b>如來於然燈佛所<b>ｏ</b>有法得阿耨多羅三藐三菩提不<br>
			<br>
			不也<b>ｏ</b>世尊<b>ｏ</b>如我解佛所說義<b>ｏ</b>佛於然燈佛所<b>ｏ</b>無有法得阿耨多羅三藐三菩提<br>
			<br>
			佛言<b>ｏ</b>如是<b>ｏ</b>如是<b>ｏ</b>須菩提<b>ｏ</b>實無有法<b>ｏ</b>如來得阿耨多羅三藐三菩提<b>ｏ</b>須菩提<b>ｏ</b>若有法如來得阿耨多羅三藐三菩提者<b>ｏ</b>然燈佛則不與我受記<b>ｏ</b>汝於來世<b>ｏ</b>當得作佛<b>ｏ</b>號釋迦牟尼<b>ｏ</b>以實無有法得阿耨多羅三藐三菩提<b>ｏ</b>是故然燈佛與我受記<b>ｏ</b>作是言<b>ｏ</b>汝於來世<b>ｏ</b>當得作佛<b>ｏ</b>號釋迦牟尼<b>ｏ</b>何以故<b>ｏ</b>如來者<b>ｏ</b>即諸法如義<br>
			<br>
			若有人言<b>ｏ</b>如來得阿耨多羅三藐三菩提<b>ｏ</b>須菩提<b>ｏ</b>實無有法<b>ｏ</b>佛得阿耨多羅三藐三菩提<b>ｏ</b>須菩提<b>ｏ</b>如來所得阿耨多羅三藐三菩提<b>ｏ</b>於是中無實無虛<b>ｏ</b>是故如來說<b>ｏ</b>一切法皆是佛法<b>ｏ</b>須菩提<b>ｏ</b>所言一切法者<b>ｏ</b>即非一切法<b>ｏ</b>是故名一切法<br>
			<br>
			須菩提<b>ｏ</b>譬如人身長大<br>
			<br>
			須菩提言<b>ｏ</b>世尊<b>ｏ</b>如來說人身長大<b>ｏ</b>則為非大身<b>ｏ</b>是名大身<br>
			<br>
			須菩提<b>ｏ</b>菩薩亦如是<b>ｏ</b>若作是言<b>ｏ</b>我當滅度無量眾生<b>ｏ</b>則不名菩薩<b>ｏ</b>何以故<b>ｏ</b>須菩提<b>ｏ</b>實無有法名為菩薩<b>ｏ</b>是故佛說<b>ｏ</b>一切法無我<b>ｏ</b>無人<b>ｏ</b>無眾生<b>ｏ</b>無壽者<b>ｏ</b>須菩提<b>ｏ</b>若菩薩作是言<b>ｏ</b>我當莊嚴佛土<b>ｏ</b>是不名菩薩<b>ｏ</b>何以故<b>ｏ</b>如來說莊嚴佛土者<b>ｏ</b>即非莊嚴<b>ｏ</b>是名莊嚴<b>ｏ</b>須菩提<b>ｏ</b>若菩薩通達無我法者<b>ｏ</b>如來說名真是菩薩<br>
			<br>
			須菩提<b>ｏ</b>於意云何<b>ｏ</b>如來有肉眼不<br>
			<br>
			如是<b>ｏ</b>世尊<b>ｏ</b>如來有肉眼<br>
			<br>
			須菩提<b>ｏ</b>於意云何<b>ｏ</b>如來有天眼不<br>
			<br>
			如是<b>ｏ</b>世尊<b>ｏ</b>如來有天眼<br>
			<br>
			須菩提<b>ｏ</b>於意云何<b>ｏ</b>如來有慧眼不<br>
			<br>
			如是<b>ｏ</b>世尊<b>ｏ</b>如來有慧眼<br>
			<br>
			須菩提<b>ｏ</b>於意云何<b>ｏ</b>如來有法眼不<br>
			<br>
			如是<b>ｏ</b>世尊<b>ｏ</b>如來有法眼<br>
			<br>
			須菩提<b>ｏ</b>於意云何<b>ｏ</b>如來有佛眼不<br>
			<br>
			如是<b>ｏ</b>世尊<b>ｏ</b>如來有佛眼<br>
			<br>
			須菩提<b>ｏ</b>於意云何<b>ｏ</b>恒河中所有沙<b>ｏ</b>佛說是沙不<br>
			<br>
			如是<b>ｏ</b>世尊<b>ｏ</b>如來說是沙<br>
			<br>
			須菩提<b>ｏ</b>於意云何<b>ｏ</b>如一恒河中所有沙<b>ｏ</b>有如是等恒河<b>ｏ</b>是諸恒河所有沙數佛世界<b>ｏ</b>如是寧為多不<br>
			<br>
			甚多<b>ｏ</b>世尊<br>
			<br>
			佛告須菩提<b>ｏ</b>爾所國土中<b>ｏ</b>所有眾生<b>ｏ</b>若干種心<b>ｏ</b>如來悉知<b>ｏ</b>何以故<b>ｏ</b>如來說諸心<b>ｏ</b>皆為非心<b>ｏ</b>是名為心<b>ｏ</b>所以者何<b>ｏ</b>須菩提<b>ｏ</b>過去心不可得<b>ｏ</b>現在心不可得<b>ｏ</b>未來心不可得<br>
			<br>
			須菩提<b>ｏ</b>於意云何<b>ｏ</b>若有人滿三千大千世界七寶以用布施<b>ｏ</b>是人以是因緣<b>ｏ</b>得福多不<br>
			<br>
			如是<b>ｏ</b>世尊<b>ｏ</b>此人以是因緣<b>ｏ</b>得福甚多<br>
			<br>
			須菩提<b>ｏ</b>若福德有實<b>ｏ</b>如來不說得福德多<b>ｏ</b>以福德無故<b>ｏ</b>如來說得福德多<br>
			<br>
			須菩提<b>ｏ</b>於意云何<b>ｏ</b>佛可以具足色身見不<br>
			<br>
			不也<b>ｏ</b>世尊<b>ｏ</b>如來不應以具足色身見<b>ｏ</b>何以故<b>ｏ</b>如來說具足色身<b>ｏ</b>即非具足色身<b>ｏ</b>是名具足色身<br>
			<br>
			須菩提<b>ｏ</b>於意云何<b>ｏ</b>如來可以具足諸相見不<br>
			<br>
			不也<b>ｏ</b>世尊<b>ｏ</b>如來不應以具足諸相見<b>ｏ</b>何以故<b>ｏ</b>如來說諸相具足<b>ｏ</b>即非具足<b>ｏ</b>是名諸相具足<br>
			<br>
			須菩提<b>ｏ</b>汝勿謂如來作是念<b>ｏ</b>我當有所說法<b>ｏ</b>莫作是念<b>ｏ</b>何以故<b>ｏ</b>若人言<b>ｏ</b>如來有所說法<b>ｏ</b>即為謗佛<b>ｏ</b>不能解我所說故<b>ｏ</b>須菩提<b>ｏ</b>說法者<b>ｏ</b>無法可說<b>ｏ</b>是名說法<br>
			<br>
			爾時<b>ｏ</b>慧命須菩提白佛言<b>ｏ</b>世尊<b>ｏ</b>頗有眾生<b>ｏ</b>於未來世<b>ｏ</b>聞說是法<b>ｏ</b>生信心不<br>
			<br>
			佛言<b>ｏ</b>須菩提<b>ｏ</b>彼非眾生<b>ｏ</b>非不眾生<b>ｏ</b>何以故<b>ｏ</b>須菩提<b>ｏ</b>眾生<b>ｏ</b>眾生者<b>ｏ</b>如來說非眾生<b>ｏ</b>是名眾生<br>
			<br>
			須菩提白佛言<b>ｏ</b>世尊<b>ｏ</b>佛得阿耨多羅三藐三菩提<b>ｏ</b>為無所得耶<br>
			<br>
			如是<b>ｏ</b>如是<b>ｏ</b>須菩提<b>ｏ</b>我於阿耨多羅三藐三菩提乃至無有少法可得<b>ｏ</b>是名阿耨多羅三藐三菩提<br>
			<br>
			復次<b>ｏ</b>須菩提<b>ｏ</b>是法平等<b>ｏ</b>無有高下<b>ｏ</b>是名阿耨多羅三藐三菩提<b>ｏ</b>以無我<b>ｏ</b>無人<b>ｏ</b>無眾生<b>ｏ</b>無壽者<b>ｏ</b>修一切善法<b>ｏ</b>則得阿耨多羅三藐三菩提<b>ｏ</b>須菩提<b>ｏ</b>所言善法者<b>ｏ</b>如來說非善法<b>ｏ</b>是名善法<br>
			<br>
			須菩提<b>ｏ</b>若三千大千世界中所有諸須彌山王<b>ｏ</b>如是等七寶聚<b>ｏ</b>有人持用布施<b>ｏ</b>若人以此般若波羅蜜經<b>ｏ</b>乃至四句偈等<b>ｏ</b>受持讀誦<b>ｏ</b>為他人說<b>ｏ</b>於前福德百分不及一<b>ｏ</b>百千萬億分<b>ｏ</b>乃至算數譬喻所不能及<br>
			<br>
			須菩提<b>ｏ</b>於意云何<b>ｏ</b>汝等勿謂如來作是念<b>ｏ</b>我當度眾生<b>ｏ</b>須菩提<b>ｏ</b>莫作是念<b>ｏ</b>何以故<b>ｏ</b>實無有眾生如來度者<b>ｏ</b>若有眾生如來度者<b>ｏ</b>如來則有我<b>ｏ</b>人<b>ｏ</b>眾生<b>ｏ</b>壽者<b>ｏ</b>須菩提<b>ｏ</b>如來說<b>ｏ</b>有我者<b>ｏ</b>則非有我<b>ｏ</b>而凡夫之人以為有我<b>ｏ</b>須菩提<b>ｏ</b>凡夫者<b>ｏ</b>如來說則非凡夫<br>
			<br>
			須菩提<b>ｏ</b>於意云何<b>ｏ</b>可以三十二相觀如來不<br>
			<br>
			須菩提言<b>ｏ</b>如是<b>ｏ</b>如是<b>ｏ</b>以三十二相觀如來<br>
			<br>
			佛言<b>ｏ</b>須菩提<b>ｏ</b>若以三十二相觀如來者<b>ｏ</b>轉輪聖王則是如來<br>
			<br>
			須菩提白佛言<b>ｏ</b>世尊<b>ｏ</b>如我解佛所說義<b>ｏ</b>不應以三十二相觀如來<br>
			<br>
			爾時<b>ｏ</b>世尊而說偈言<br>
			<br>
			若以色見我　以音聲求我<br>
			是人行邪道　不能見如來<br>
			<br>
			須菩提<b>ｏ</b>汝若作是念<b>ｏ</b>如來不以具足相故<b>ｏ</b>得阿耨多羅三藐三菩提<b>ｏ</b>須菩提<b>ｏ</b>莫作是念<b>ｏ</b>如來不以具足相故<b>ｏ</b>得阿耨多羅三藐三菩提<br>
			<br>
			須菩提<b>ｏ</b>汝若作是念<b>ｏ</b>發阿耨多羅三藐三菩提者<b>ｏ</b>說諸法斷滅相<b>ｏ</b>莫作是念<b>ｏ</b>何以故<b>ｏ</b>發阿耨多羅三藐三菩提心者<b>ｏ</b>於法不說斷滅相<br>
			<br>
			須菩提<b>ｏ</b>若菩薩以滿恒河沙等世界七寶布施<b>ｏ</b>若復有人知一切法無我<b>ｏ</b>得成於忍<b>ｏ</b>此菩薩勝前菩薩所得功德<b>ｏ</b>須菩提<b>ｏ</b>以諸菩薩不受福德故<br>
			<br>
			須菩提白佛言<b>ｏ</b>世尊<b>ｏ</b>云何菩薩不受福德<br>
			<br>
			須菩提<b>ｏ</b>菩薩所作福德<b>ｏ</b>不應貪著<b>ｏ</b>是故說不受福德<br>
			<br>
			須菩提<b>ｏ</b>若有人言<b>ｏ</b>如來若來若去<b>ｏ</b>若坐若臥<b>ｏ</b>是人不解我所說義<b>ｏ</b>何以故<b>ｏ</b>如來者<b>ｏ</b>無所從來<b>ｏ</b>亦無所去<b>ｏ</b>故名如來<br>
			<br>
			須菩提<b>ｏ</b>若善男子<b>ｏ</b>善女人<b>ｏ</b>以三千大千世界碎為微塵<b>ｏ</b>於意云何<b>ｏ</b>是微塵眾寧為多不<br>
			<br>
			甚多<b>ｏ</b>世尊<b>ｏ</b>何以故<b>ｏ</b>若是微塵眾實有者<b>ｏ</b>佛則不說是微塵眾<b>ｏ</b>所以者何<b>ｏ</b>佛說微塵眾<b>ｏ</b>則非微塵眾<b>ｏ</b>是名微塵眾<b>ｏ</b>世尊<b>ｏ</b>如來所說三千大千世界<b>ｏ</b>則非世界<b>ｏ</b>是名世界<b>ｏ</b>何以故<b>ｏ</b>若世界實有者<b>ｏ</b>則是一合相<b>ｏ</b>如來說一合相<b>ｏ</b>則非一合相<b>ｏ</b>是名一合相<br>
			<br>
			須菩提<b>ｏ</b>一合相者<b>ｏ</b>則是不可說<b>ｏ</b>但凡夫之人貪著其事<br>
			<br>
			須菩提<b>ｏ</b>若人言<b>ｏ</b>佛說我見<b>ｏ</b>人見<b>ｏ</b>眾生見<b>ｏ</b>壽者見<b>ｏ</b>須菩提<b>ｏ</b>於意云何<b>ｏ</b>是人解我所說義不<br>
			<br>
			世尊<b>ｏ</b>是人不解如來所說義<b>ｏ</b>何以故<b>ｏ</b>世尊說我見<b>ｏ</b>人見<b>ｏ</b>眾生見<b>ｏ</b>壽者見<b>ｏ</b>即非我見<b>ｏ</b>人見<b>ｏ</b>眾生見<b>ｏ</b>壽者見<b>ｏ</b>是名我見<b>ｏ</b>人見<b>ｏ</b>眾生見<b>ｏ</b>壽者見<br>
			<br>
			須菩提<b>ｏ</b>發阿耨多羅三藐三菩提心者<b>ｏ</b>於一切法<b>ｏ</b>應如是知<b>ｏ</b>如是見<b>ｏ</b>如是信解<b>ｏ</b>不生法相<b>ｏ</b>須菩提<b>ｏ</b>所言法相者<b>ｏ</b>如來說即非法相<b>ｏ</b>是名法相<br>
			<br>
			須菩提<b>ｏ</b>若有人以滿無量阿僧祇世界七寶持用布施<b>ｏ</b>若有善男子<b>ｏ</b>善女人<b>ｏ</b>發菩薩心者<b>ｏ</b>持於此經<b>ｏ</b>乃至四句偈等<b>ｏ</b>受持讀誦<b>ｏ</b>為人演說<b>ｏ</b>其福勝彼<b>ｏ</b>云何為人演說<b>ｏ</b>不取於相<b>ｏ</b>如如不動<b>ｏ</b>何以故<br>
			<br>
			一切有為法　如夢幻泡影<br>
			如露亦如電　應作如是觀<br>
			<br>
			佛說是經已<b>ｏ</b>長老須菩提及諸比丘<b>ｏ</b>比丘尼<b>ｏ</b>優婆塞<b>ｏ</b>優婆夷<b>ｏ</b>一切世間天<b>ｏ</b>人<b>ｏ</b>阿修羅<b>ｏ</b>聞佛所說<b>ｏ</b>皆大歡喜<b>ｏ</b>信受奉行<br>
			<br>
			金剛般若波羅蜜經真言<b>ｏ</b>那謨<b>ｏ</b>婆伽跋帝<b>ｏ</b>鉢喇壤<b>ｏ</b>波羅弭多曳<b>ｏ</b>唵<b>ｏ</b>伊利底<b>ｏ</b>伊室利<b>ｏ</b>輸盧馱<b>ｏ</b>毘舍耶<b>ｏ</b>毘舍耶<b>ｏ</b>莎婆訶
		</p>
	</section>
</article>