<!DOCTYPE html>
<meta charset='UTF-8'>
<title>/</title>
<link href='../../styles/layout.css' rel='stylesheet'>
<style>
	section *{font-family:標楷體;font-size:22px;line-height:140%}
	article,hr,section hr{background-color:#deb887;border-color:#100c08}
	b,footer p,ins{color:#e34234;font-family:Monospace}
	body,nav,nav a:active,nav a:link,nav a:visited,span{background-color:#d2b48c;color:#100c08}
	nav a:hover{color:#e34234}
</style>
<script src='../../scripts/core.js'></script>
<article>
	<header>
		<h1>地藏菩薩本願經</h1>
	</header>
	<hr>
	<section>
		<h2>唐于闐國三藏沙門實叉難陀譯</h2>
		<hr>
		<section>
			<h3>忉利天宮神通品第一</h3>
			<p>
				如是我聞<br>
				<br>
				一時<b>ｏ</b>佛在忉利天<b>ｏ</b>為母說法<b>ｏ</b>爾時<b>ｏ</b>十方無量世界<b>ｏ</b>不可說不可說一切諸佛<b>ｏ</b>及大菩薩摩訶薩<b>ｏ</b>皆來集會<b>ｏ</b>讚歎釋迦牟尼佛<b>ｏ</b>能於五濁惡世<b>ｏ</b>現不可思議大智慧神通之力<b>ｏ</b>調伏剛彊眾生<b>ｏ</b>知苦樂法<b>ｏ</b>各遣侍者<b>ｏ</b>問訊世尊<b>ｏ</b>是時<b>ｏ</b>如來含笑<b>ｏ</b>放百千萬億大光明雲<b>ｏ</b>所謂大圓滿光明雲<b>ｏ</b>大慈悲光明雲<b>ｏ</b>大智慧光明雲<b>ｏ</b>大般若光明雲<b>ｏ</b>大三昧光明雲<b>ｏ</b>大吉祥光明雲<b>ｏ</b>大福德光明雲<b>ｏ</b>大功德光明雲<b>ｏ</b>大歸依光明雲<b>ｏ</b>大讚歎光明雲<b>ｏ</b>放如是等不可說光明雲已<b>ｏ</b>又出種種微妙之音<b>ｏ</b>所謂檀波羅蜜音<b>ｏ</b>尸波羅蜜音<b>ｏ</b>羼提波羅蜜音<b>ｏ</b>毘離耶波羅蜜音<b>ｏ</b>禪波羅蜜音<b>ｏ</b>般若波羅蜜音<b>ｏ</b>慈悲音<b>ｏ</b>喜捨音<b>ｏ</b>解脫音<b>ｏ</b>無漏音<b>ｏ</b>智慧音<b>ｏ</b>大智慧音<b>ｏ</b>師子吼音<b>ｏ</b>大師子吼音<b>ｏ</b>雲雷音<b>ｏ</b>大雲雷音<br>
				<br>
				出如是等不可說不可說音已<b>ｏ</b>娑婆世界及他方國土<b>ｏ</b>有無量億天龍鬼神<b>ｏ</b>亦集到忉利天宮<b>ｏ</b>所謂四天王天<b>ｏ</b>忉利天<b>ｏ</b>須焰摩天<b>ｏ</b>兜率陀天<b>ｏ</b>化樂天<b>ｏ</b>他化自在天<b>ｏ</b>梵眾天<b>ｏ</b>梵輔天<b>ｏ</b>大梵天<b>ｏ</b>少光天<b>ｏ</b>無量光天<b>ｏ</b>光音天<b>ｏ</b>少淨天<b>ｏ</b>無量淨天<b>ｏ</b>遍淨天<b>ｏ</b>福生天<b>ｏ</b>福愛天<b>ｏ</b>廣果天<b>ｏ</b>無想天<b>ｏ</b>無煩天<b>ｏ</b>無熱天<b>ｏ</b>善見天<b>ｏ</b>善現天<b>ｏ</b>色究竟天<b>ｏ</b>摩醯首羅天<b>ｏ</b>乃至非想非非想處天<b>ｏ</b>一切天眾<b>ｏ</b>龍眾<b>ｏ</b>鬼神等眾<b>ｏ</b>悉來集會<br>
				<br>
				復有他方國土<b>ｏ</b>及娑婆世界海神<b>ｏ</b>江神<b>ｏ</b>河神<b>ｏ</b>樹神<b>ｏ</b>山神<b>ｏ</b>地神<b>ｏ</b>川澤神<b>ｏ</b>苗稼神<b>ｏ</b>晝神<b>ｏ</b>夜神<b>ｏ</b>空神<b>ｏ</b>天神<b>ｏ</b>飲食神<b>ｏ</b>草木神<b>ｏ</b>如是等神<b>ｏ</b>皆來集會<br>
				<br>
				復有他方國土<b>ｏ</b>及娑婆世界諸大鬼王<b>ｏ</b>所謂惡目鬼王<b>ｏ</b>噉血鬼王<b>ｏ</b>噉精氣鬼王<b>ｏ</b>噉胎卵鬼王<b>ｏ</b>行病鬼王<b>ｏ</b>攝毒鬼王<b>ｏ</b>慈心鬼王<b>ｏ</b>福利鬼王<b>ｏ</b>大愛敬鬼王<b>ｏ</b>如是等鬼王<b>ｏ</b>皆來集會<br>
				<br>
				爾時<b>ｏ</b>釋迦牟尼佛告文殊師利法王子菩薩摩訶薩<b>ｏ</b>汝觀是一切諸佛菩薩<b>ｏ</b>及天龍鬼神<b>ｏ</b>此世界<b>ｏ</b>他世界<b>ｏ</b>此國土<b>ｏ</b>他國土<b>ｏ</b>如是今來集會<b>ｏ</b>到忉利天者<b>ｏ</b>汝知數不<br>
				<br>
				文殊師利白佛言<b>ｏ</b>世尊<b>ｏ</b>若以我神力<b>ｏ</b>千劫測度<b>ｏ</b>不能得知<br>
				<br>
				佛告文殊師利<b>ｏ</b>吾以佛眼觀故<b>ｏ</b>猶不盡數<b>ｏ</b>此皆是地藏菩薩久遠劫來<b>ｏ</b>已度<b>ｏ</b>當度<b>ｏ</b>未度<b>ｏ</b>已成就<b>ｏ</b>當成就<b>ｏ</b>未成就<br>
				<br>
				文殊師利白佛言<b>ｏ</b>世尊<b>ｏ</b>我已過去久修善根<b>ｏ</b>證無礙智<b>ｏ</b>聞佛所言<b>ｏ</b>即當信受<b>ｏ</b>小果聲聞<b>ｏ</b>天龍八部<b>ｏ</b>及未來世諸眾生等<b>ｏ</b>雖聞如來誠實之語<b>ｏ</b>必懷疑惑<b>ｏ</b>設使頂受<b>ｏ</b>未免興謗<b>ｏ</b>唯願世尊<b>ｏ</b>廣說地藏菩薩摩訶薩因地作何行<b>ｏ</b>立何願<b>ｏ</b>而能成就不思議事<br>
				<br>
				佛告文殊師利<b>ｏ</b>譬如三千大千世界<b>ｏ</b>所有草木叢林<b>ｏ</b>稻麻竹葦<b>ｏ</b>山石微塵<b>ｏ</b>一物一數<b>ｏ</b>作一恒河<b>ｏ</b>一恒河沙<b>ｏ</b>一沙一界<b>ｏ</b>一界之內<b>ｏ</b>一塵一劫<b>ｏ</b>一劫之內<b>ｏ</b>所積塵數<b>ｏ</b>盡克為劫<b>ｏ</b>地藏菩薩證十地果位已來<b>ｏ</b>千倍多於上喻<b>ｏ</b>何況地藏菩薩在聲聞<b>ｏ</b>辟支佛地<b>ｏ</b>文殊師利<b>ｏ</b>此菩薩威神誓願<b>ｏ</b>不可思議<b>ｏ</b>若未來世<b>ｏ</b>有善男子<b>ｏ</b>善女人<b>ｏ</b>聞是菩薩名字<b>ｏ</b>或讚歎<b>ｏ</b>或瞻禮<b>ｏ</b>或稱名<b>ｏ</b>或供養<b>ｏ</b>乃至彩畫<b>ｏ</b>刻鏤<b>ｏ</b>塑漆形像<b>ｏ</b>是人當得百返生於三十三天<b>ｏ</b>永不墮惡道<br>
				<br>
				文殊師利<b>ｏ</b>是地藏菩薩摩訶薩<b>ｏ</b>於過去久遠不可說不可說劫前<b>ｏ</b>身為大長者子<b>ｏ</b>時世有佛<b>ｏ</b>號曰師子奮迅具足萬行如來<b>ｏ</b>時長者子<b>ｏ</b>見佛相好<b>ｏ</b>千福莊嚴<b>ｏ</b>因問彼佛<b>ｏ</b>作何行願<b>ｏ</b>而得此相<b>ｏ</b>時師子奮迅具足萬行如來告長者子<b>ｏ</b>欲證此身<b>ｏ</b>當須久遠度脫一切受苦眾生<br>
				<br>
				文殊師利<b>ｏ</b>時長者子<b>ｏ</b>因發願言<b>ｏ</b>我今盡未來際不可計劫<b>ｏ</b>為是罪苦六道眾生<b>ｏ</b>廣設方便<b>ｏ</b>盡令解脫<b>ｏ</b>而我自身<b>ｏ</b>方成佛道<b>ｏ</b>以是於彼佛前<b>ｏ</b>立斯大願<b>ｏ</b>于今百千萬億那由他不可說劫<b>ｏ</b>尚為菩薩<br>
				<br>
				又於過去<b>ｏ</b>不可思議阿僧祇劫<b>ｏ</b>時世有佛<b>ｏ</b>號曰覺華定自在王如來<b>ｏ</b>彼佛壽命<b>ｏ</b>四百千萬億阿僧祇劫<b>ｏ</b>像法之中<b>ｏ</b>有一婆羅門女<b>ｏ</b>宿福深厚<b>ｏ</b>眾所欽敬<b>ｏ</b>行住坐臥<b>ｏ</b>諸天衛護<b>ｏ</b>其母信邪<b>ｏ</b>常輕三寶<b>ｏ</b>是時聖女<b>ｏ</b>廣說方便<b>ｏ</b>勸誘其母<b>ｏ</b>令生正見<b>ｏ</b>而此女母<b>ｏ</b>未全生信<b>ｏ</b>不久命終<b>ｏ</b>魂神墮在無間地獄<b>ｏ</b>時婆羅門女<b>ｏ</b>知母在世不信因果<b>ｏ</b>計當隨業<b>ｏ</b>必生惡趣<b>ｏ</b>遂賣家宅<b>ｏ</b>廣求香華<b>ｏ</b>及諸供具<b>ｏ</b>於先佛塔寺<b>ｏ</b>大興供養<b>ｏ</b>見覺華定自在王如來<b>ｏ</b>其形像在一寺中<b>ｏ</b>塑畫威容<b>ｏ</b>端嚴畢備<b>ｏ</b>時婆羅門女<b>ｏ</b>瞻禮尊容<b>ｏ</b>倍生敬仰<b>ｏ</b>私自念言<b>ｏ</b>佛名大覺<b>ｏ</b>具一切智<b>ｏ</b>若在世時<b>ｏ</b>我母死後<b>ｏ</b>儻來問佛<b>ｏ</b>必知處所<b>ｏ</b>時婆羅門女<b>ｏ</b>垂泣良久<b>ｏ</b>瞻戀如來<b>ｏ</b>忽聞空中聲曰<b>ｏ</b>泣者聖女<b>ｏ</b>勿至悲哀<b>ｏ</b>我今示汝母之去處<b>ｏ</b>婆羅門女合掌向空<b>ｏ</b>而白空曰<b>ｏ</b>是何神德<b>ｏ</b>寬我憂慮<b>ｏ</b>我自失母已來<b>ｏ</b>晝夜憶戀<b>ｏ</b>無處可問知母生界<b>ｏ</b>時空中有聲<b>ｏ</b>再報女曰<b>ｏ</b>我是汝所瞻禮者<b>ｏ</b>過去覺華定自在王如來<b>ｏ</b>見汝憶母<b>ｏ</b>倍於常情眾生之分<b>ｏ</b>故來告示<b>ｏ</b>婆羅門女聞此聲已<b>ｏ</b>舉身自撲<b>ｏ</b>支節皆損<b>ｏ</b>左右扶侍<b>ｏ</b>良久方穌<b>ｏ</b>而白空曰<b>ｏ</b>願佛慈愍<b>ｏ</b>速說我母生界<b>ｏ</b>我今身心<b>ｏ</b>將死不久<b>ｏ</b>時覺華定自在王如來告聖女曰<b>ｏ</b>汝供養畢<b>ｏ</b>但早返舍<b>ｏ</b>端坐思惟吾之名號<b>ｏ</b>即當知母所生去處<br>
				<br>
				時婆羅門女<b>ｏ</b>尋禮佛已<b>ｏ</b>即歸其舍<b>ｏ</b>以憶母故<b>ｏ</b>端坐念覺華定自在王如來<b>ｏ</b>經一日一夜<b>ｏ</b>忽見自身<b>ｏ</b>到一海邊<b>ｏ</b>其水涌沸<b>ｏ</b>多諸惡獸<b>ｏ</b>盡復鐵身<b>ｏ</b>飛走海上<b>ｏ</b>東西馳逐<b>ｏ</b>見諸男子女人<b>ｏ</b>百千萬數<b>ｏ</b>出沒海中<b>ｏ</b>被諸惡獸爭取食噉<b>ｏ</b>又見夜叉<b>ｏ</b>其形各異<b>ｏ</b>或多手多眼<b>ｏ</b>多足多頭<b>ｏ</b>口牙外出<b>ｏ</b>利刃如劍<b>ｏ</b>驅諸辠人<b>ｏ</b>使近惡獸<b>ｏ</b>復自搏攫<b>ｏ</b>頭足相就<b>ｏ</b>其形萬類<b>ｏ</b>不敢久視<b>ｏ</b>時婆羅門女<b>ｏ</b>以念佛力故<b>ｏ</b>自然無懼<br>
				<br>
				有一鬼王<b>ｏ</b>名曰無毒<b>ｏ</b>稽首來迎<b>ｏ</b>白聖女曰<b>ｏ</b>善哉<b>ｏ</b>菩薩何緣來此<b>ｏ</b>時婆羅門女問鬼王曰<b>ｏ</b>此是何處<b>ｏ</b>無毒答曰<b>ｏ</b>此是大鐵圍山西面第一重海<b>ｏ</b>聖女問曰<b>ｏ</b>我聞鐵圍之內<b>ｏ</b>地獄在中<b>ｏ</b>是事實不<b>ｏ</b>無毒答曰<b>ｏ</b>實有地獄<b>ｏ</b>聖女問曰<b>ｏ</b>我今云何<b>ｏ</b>得到獄所<b>ｏ</b>無毒答曰<b>ｏ</b>若非威神<b>ｏ</b>即須業力<b>ｏ</b>非此二事<b>ｏ</b>終不能到<b>ｏ</b>聖女又問<b>ｏ</b>此水何緣<b>ｏ</b>而乃涌沸<b>ｏ</b>多諸罪人<b>ｏ</b>及以惡獸<b>ｏ</b>無毒答曰<b>ｏ</b>此是閻浮提造惡眾生新死之者<b>ｏ</b>經四十九日後<b>ｏ</b>無人繼嗣為作功德<b>ｏ</b>救拔苦難<b>ｏ</b>生時又無善因<b>ｏ</b>當據本業所感地獄<b>ｏ</b>自然先渡此海<b>ｏ</b>海東十萬由旬<b>ｏ</b>又有一海<b>ｏ</b>其苦倍此<b>ｏ</b>彼海之東<b>ｏ</b>又有一海<b>ｏ</b>其苦復倍<b>ｏ</b>三業惡因之所招感<b>ｏ</b>共號業海<b>ｏ</b>其處是也<b>ｏ</b>聖女又問鬼王無毒曰<b>ｏ</b>地獄何在<b>ｏ</b>無毒答曰<b>ｏ</b>三海之內<b>ｏ</b>是大地獄<b>ｏ</b>其數百千<b>ｏ</b>各各差別<b>ｏ</b>所謂大者<b>ｏ</b>具有十八<b>ｏ</b>次有五百<b>ｏ</b>苦毒無量<b>ｏ</b>次有千百<b>ｏ</b>亦無量苦<b>ｏ</b>聖女又問大鬼王曰<b>ｏ</b>我母死來未久<b>ｏ</b>不知魂神當至何趣<b>ｏ</b>鬼王問聖女曰<b>ｏ</b>菩薩之母<b>ｏ</b>在生習何行業<b>ｏ</b>聖女答曰<b>ｏ</b>我母邪見<b>ｏ</b>譏毀三寶<b>ｏ</b>設或暫信<b>ｏ</b>旋又不敬<b>ｏ</b>死雖日淺<b>ｏ</b>未知生處<b>ｏ</b>無毒問曰<b>ｏ</b>菩薩之母<b>ｏ</b>姓氏何等<b>ｏ</b>聖女答曰<b>ｏ</b>我父我母<b>ｏ</b>俱婆羅門種<b>ｏ</b>父號尸羅善現<b>ｏ</b>母號悅帝利<b>ｏ</b>無毒合掌<b>ｏ</b>啟菩薩曰<b>ｏ</b>願聖者却返本處<b>ｏ</b>無至憂憶悲戀<b>ｏ</b>悅帝利罪女<b>ｏ</b>生天以來<b>ｏ</b>經今三日<b>ｏ</b>云承孝順之子<b>ｏ</b>為母設供<b>ｏ</b>修福<b>ｏ</b>布施覺華定自在王如來塔寺<b>ｏ</b>非唯菩薩之母得脫地獄<b>ｏ</b>應是無間罪人<b>ｏ</b>此日悉得受樂<b>ｏ</b>俱同生訖<b>ｏ</b>鬼王言畢<b>ｏ</b>合掌而退<b>ｏ</b>婆羅門女<b>ｏ</b>尋如夢歸<b>ｏ</b>悟此事已<b>ｏ</b>便於覺華定自在王如來塔像之前<b>ｏ</b>立弘誓願<b>ｏ</b>願我盡未來劫<b>ｏ</b>應有罪苦眾生<b>ｏ</b>廣設方便<b>ｏ</b>使令解脫<br>
				<br>
				佛告文殊師利<b>ｏ</b>時鬼王無毒者<b>ｏ</b>當今財首菩薩是<b>ｏ</b>婆羅門女者<b>ｏ</b>即地藏菩薩是
			</p>
		</section>
		<hr>
		<section>
			<h3>分身集會品第二</h3>
			<p>
				爾時<b>ｏ</b>百千萬億不可思<b>ｏ</b>不可議<b>ｏ</b>不可量<b>ｏ</b>不可說<b>ｏ</b>無量阿僧祇世界<b>ｏ</b>所有地獄處<b>ｏ</b>分身地藏菩薩<b>ｏ</b>俱來集在忉利天宮<b>ｏ</b>以如來神力故<b>ｏ</b>各以方面<b>ｏ</b>與諸得解脫從業道出者<b>ｏ</b>亦各有千萬億那由他數<b>ｏ</b>共持香華<b>ｏ</b>來供養佛<b>ｏ</b>彼諸同來等輩<b>ｏ</b>皆因地藏菩薩教化<b>ｏ</b>永不退轉於阿耨多羅三藐三菩提<b>ｏ</b>是諸眾等<b>ｏ</b>久遠劫來<b>ｏ</b>流浪生死<b>ｏ</b>六道受苦<b>ｏ</b>暫無休息<b>ｏ</b>以地藏菩薩廣大慈悲<b>ｏ</b>深誓願故<b>ｏ</b>各獲果證<b>ｏ</b>既至忉利<b>ｏ</b>心懷踊躍<b>ｏ</b>瞻仰如來<b>ｏ</b>目不暫捨<br>
				<br>
				爾時<b>ｏ</b>世尊舒金色臂<b>ｏ</b>摩百千萬億不可思<b>ｏ</b>不可議<b>ｏ</b>不可量<b>ｏ</b>不可說<b>ｏ</b>無量阿僧祇世界諸分身地藏菩薩摩訶薩頂<b>ｏ</b>而作是言<b>ｏ</b>吾於五濁惡世<b>ｏ</b>教化如是剛彊眾生<b>ｏ</b>令心調伏<b>ｏ</b>捨邪歸正<b>ｏ</b>十有一二<b>ｏ</b>尚惡習在<b>ｏ</b>吾亦分身千百億<b>ｏ</b>廣設方便<b>ｏ</b>或有利根<b>ｏ</b>聞即信受<b>ｏ</b>或有善果<b>ｏ</b>勤勸成就<b>ｏ</b>或有暗鈍<b>ｏ</b>久化方歸<b>ｏ</b>或有業重<b>ｏ</b>不生敬仰<b>ｏ</b>如是等輩眾生<b>ｏ</b>各各差別<b>ｏ</b>分身度脫<b>ｏ</b>或現男子身<b>ｏ</b>或現女人身<b>ｏ</b>或現天龍身<b>ｏ</b>或現神鬼身<b>ｏ</b>或現山林川原<b>ｏ</b>河池泉井<b>ｏ</b>利及於人<b>ｏ</b>悉皆度脫<b>ｏ</b>或現天帝身<b>ｏ</b>或現梵王身<b>ｏ</b>或現轉輪王身<b>ｏ</b>或現居士身<b>ｏ</b>或現國王身<b>ｏ</b>或現宰輔身<b>ｏ</b>或現官屬身<b>ｏ</b>或現比丘<b>ｏ</b>比丘尼<b>ｏ</b>優婆塞<b>ｏ</b>優婆夷身<b>ｏ</b>乃至聲聞<b>ｏ</b>羅漢<b>ｏ</b>辟支佛<b>ｏ</b>菩薩等身<b>ｏ</b>而以化度<b>ｏ</b>非但佛身<b>ｏ</b>獨現其前<b>ｏ</b>汝觀吾累劫勤苦<b>ｏ</b>度脫如是等難化剛彊罪苦眾生<b>ｏ</b>其有未調伏者<b>ｏ</b>隨業報應<b>ｏ</b>若墮惡趣<b>ｏ</b>受大苦時<b>ｏ</b>汝當憶念吾在忉利天宮<b>ｏ</b>殷勤付囑<b>ｏ</b>令娑婆世界<b>ｏ</b>至彌勒出世已來眾生<b>ｏ</b>悉使解脫<b>ｏ</b>永離諸苦<b>ｏ</b>遇佛授記<br>
				<br>
				爾時<b>ｏ</b>諸世界分身地藏菩薩<b>ｏ</b>共復一形<b>ｏ</b>涕淚哀戀<b>ｏ</b>白其佛言<b>ｏ</b>我從久遠劫來<b>ｏ</b>蒙佛接引<b>ｏ</b>使獲不可思議神力<b>ｏ</b>具大智慧<b>ｏ</b>我所分身<b>ｏ</b>遍滿百千萬億恒河沙世界<b>ｏ</b>每一世界<b>ｏ</b>化百千萬億身<b>ｏ</b>每一身<b>ｏ</b>度百千萬億人<b>ｏ</b>令歸敬三寶<b>ｏ</b>永離生死<b>ｏ</b>至涅槃樂<b>ｏ</b>但於佛法中<b>ｏ</b>所為善事<b>ｏ</b>一毛一渧<b>ｏ</b>一沙一塵<b>ｏ</b>或毫髮許<b>ｏ</b>我漸度脫<b>ｏ</b>使獲大利<b>ｏ</b>唯願世尊不以後世惡業眾生為慮<b>ｏ</b>如是三白佛言<b>ｏ</b>唯願世尊不以後世惡業眾生為慮<br>
				<br>
				爾時<b>ｏ</b>佛讚地藏菩薩言<b>ｏ</b>善哉<b>ｏ</b>善哉<b>ｏ</b>吾助汝喜<b>ｏ</b>汝能成就久遠劫來<b>ｏ</b>發弘誓願<b>ｏ</b>廣度將畢<b>ｏ</b>即證菩提
			</p>
		</section>
		<hr>
		<section>
			<h3>觀眾生業緣品第三</h3>
			<p>
				爾時<b>ｏ</b>佛母摩耶夫人<b>ｏ</b>恭敬合掌<b>ｏ</b>問地藏菩薩言<b>ｏ</b>聖者<b>ｏ</b>閻浮眾生<b>ｏ</b>造業差別<b>ｏ</b>所受報應<b>ｏ</b>其事云何<br>
				<br>
				地藏答言<b>ｏ</b>千萬世界<b>ｏ</b>乃及國土<b>ｏ</b>或有地獄<b>ｏ</b>或無地獄<b>ｏ</b>或有女人<b>ｏ</b>或無女人<b>ｏ</b>或有佛法<b>ｏ</b>或無佛法<b>ｏ</b>乃至聲聞<b>ｏ</b>辟支佛<b>ｏ</b>亦復如是<b>ｏ</b>非但地獄<b>ｏ</b>罪報一等<b>ｏ</b>摩耶夫人重白菩薩<b>ｏ</b>且願聞於閻浮罪報<b>ｏ</b>所感惡趣<b>ｏ</b>地藏答言<b>ｏ</b>聖母<b>ｏ</b>唯願聽受<b>ｏ</b>我麁說之<b>ｏ</b>佛母白言<b>ｏ</b>願聖者說<br>
				<br>
				爾時<b>ｏ</b>地藏菩薩白聖母言<b>ｏ</b>南閻浮提罪報<b>ｏ</b>名號如是<b>ｏ</b>若有眾生<b>ｏ</b>不孝父母<b>ｏ</b>或至殺害<b>ｏ</b>當墮無間地獄<b>ｏ</b>千萬億劫<b>ｏ</b>求出無期<b>ｏ</b>若有眾生<b>ｏ</b>出佛身血<b>ｏ</b>毀謗三寶<b>ｏ</b>不敬尊經<b>ｏ</b>亦當墮於無間地獄<b>ｏ</b>千萬億劫<b>ｏ</b>求出無期<b>ｏ</b>若有眾生<b>ｏ</b>侵損常住<b>ｏ</b>點污僧尼<b>ｏ</b>或伽藍內<b>ｏ</b>恣行淫欲<b>ｏ</b>或殺或害<b>ｏ</b>如是等輩<b>ｏ</b>當墮無間地獄<b>ｏ</b>千萬億劫<b>ｏ</b>求出無期<b>ｏ</b>若有眾生<b>ｏ</b>偽作沙門<b>ｏ</b>心非沙門<b>ｏ</b>破用常住<b>ｏ</b>欺誑白衣<b>ｏ</b>違背戒律<b>ｏ</b>種種造惡<b>ｏ</b>如是等輩<b>ｏ</b>當墮無間地獄<b>ｏ</b>千萬億劫<b>ｏ</b>求出無期<b>ｏ</b>若有眾生<b>ｏ</b>偷竊常住財物穀米<b>ｏ</b>飲食衣服<b>ｏ</b>乃至一物不與取者<b>ｏ</b>當墮無間地獄<b>ｏ</b>千萬億劫<b>ｏ</b>求出無期<br>
				<br>
				地藏白言<b>ｏ</b>聖母<b>ｏ</b>若有眾生<b>ｏ</b>作如是罪<b>ｏ</b>當墮五無間地獄<b>ｏ</b>求暫停苦<b>ｏ</b>一念不得<br>
				<br>
				摩耶夫人重白地藏菩薩言<b>ｏ</b>云何名為無間地獄<br>
				<br>
				地藏白言<b>ｏ</b>聖母<b>ｏ</b>諸有地獄<b>ｏ</b>在大鐵圍山之內<b>ｏ</b>其大地獄<b>ｏ</b>有一十八所<b>ｏ</b>次有五百<b>ｏ</b>名號各別<b>ｏ</b>次有千百<b>ｏ</b>名字亦別<b>ｏ</b>無間獄者<b>ｏ</b>其獄城<b>ｏ</b>周匝八萬餘里<b>ｏ</b>其城純鐵<b>ｏ</b>高一萬里<b>ｏ</b>城上火聚<b>ｏ</b>少有空缺<b>ｏ</b>其獄城中<b>ｏ</b>諸獄相連<b>ｏ</b>名號各別<br>
				<br>
				獨有一獄<b>ｏ</b>名曰無間<b>ｏ</b>其獄周匝萬八千里<b>ｏ</b>獄墻高一千里<b>ｏ</b>悉是鐵為<b>ｏ</b>上火徹下<b>ｏ</b>下火徹上<b>ｏ</b>鐵蛇鐵狗<b>ｏ</b>吐火馳逐<b>ｏ</b>獄墻之上<b>ｏ</b>東西而走<b>ｏ</b>獄中有床<b>ｏ</b>遍滿萬里<b>ｏ</b>一人受罪<b>ｏ</b>自見其身<b>ｏ</b>遍臥滿床<b>ｏ</b>千萬人受罪<b>ｏ</b>亦各自見<b>ｏ</b>身滿床上<b>ｏ</b>眾業所感<b>ｏ</b>獲報如是<b>ｏ</b>又諸罪人<b>ｏ</b>備受眾苦<b>ｏ</b>千百夜叉<b>ｏ</b>及以惡鬼<b>ｏ</b>口牙如劍<b>ｏ</b>眼如電光<b>ｏ</b>手復銅爪<b>ｏ</b>拖拽罪人<b>ｏ</b>復有夜叉<b>ｏ</b>執大鐵戟<b>ｏ</b>中罪人身<b>ｏ</b>或中口鼻<b>ｏ</b>或中腹背<b>ｏ</b>拋空翻接<b>ｏ</b>或置床上<b>ｏ</b>復有鐵鷹<b>ｏ</b>啗罪人目<b>ｏ</b>復有鐵蛇<b>ｏ</b>繳罪人頸<b>ｏ</b>百肢節內<b>ｏ</b>悉下長釘<b>ｏ</b>拔舌耕犁<b>ｏ</b>抽腸剉斬<b>ｏ</b>洋銅灌口<b>ｏ</b>熱鐵纏身<b>ｏ</b>萬死千生<b>ｏ</b>業感如是<b>ｏ</b>動經億劫<b>ｏ</b>求出無期<b>ｏ</b>此界壞時<b>ｏ</b>寄生他界<b>ｏ</b>他界次壞<b>ｏ</b>轉寄他方<b>ｏ</b>他方壞時<b>ｏ</b>展轉相寄<b>ｏ</b>此界成後<b>ｏ</b>還復而來<b>ｏ</b>無間罪報<b>ｏ</b>其事如是<br>
				<br>
				又五事業感<b>ｏ</b>故稱無間<b>ｏ</b>何等為五<b>ｏ</b>一者<b>ｏ</b>日夜受罪<b>ｏ</b>以至劫數<b>ｏ</b>無時間絕<b>ｏ</b>故稱無間<b>ｏ</b>二者<b>ｏ</b>一人亦滿<b>ｏ</b>多人亦滿<b>ｏ</b>故稱無間<b>ｏ</b>三者<b>ｏ</b>罪器叉棒<b>ｏ</b>鷹蛇狼犬<b>ｏ</b>碓磨鋸鑿<b>ｏ</b>剉斫鑊湯<b>ｏ</b>鐵網鐵繩<b>ｏ</b>鐵驢鐵馬<b>ｏ</b>生革絡首<b>ｏ</b>熱鐵澆身<b>ｏ</b>飢吞鐵丸<b>ｏ</b>渴飲鐵汁<b>ｏ</b>從年竟劫<b>ｏ</b>數那由他<b>ｏ</b>苦楚相連<b>ｏ</b>更無間斷<b>ｏ</b>故稱無間<b>ｏ</b>四者<b>ｏ</b>不問男子女人<b>ｏ</b>羗胡夷狄<b>ｏ</b>老幼貴賤<b>ｏ</b>或龍或神<b>ｏ</b>或天或鬼<b>ｏ</b>罪行業感<b>ｏ</b>悉同受之<b>ｏ</b>故稱無間<b>ｏ</b>五者<b>ｏ</b>若墮此獄<b>ｏ</b>從初入時<b>ｏ</b>至百千劫<b>ｏ</b>一日一夜<b>ｏ</b>萬死萬生<b>ｏ</b>求一念間<b>ｏ</b>暫住不得<b>ｏ</b>除非業盡<b>ｏ</b>方得受生<b>ｏ</b>以此連綿<b>ｏ</b>故稱無間<br>
				<br>
				地藏菩薩白聖母言<b>ｏ</b>無間地獄<b>ｏ</b>麁說如是<b>ｏ</b>若廣說地獄罪器等名<b>ｏ</b>及諸苦事<b>ｏ</b>一劫之中<b>ｏ</b>求說不盡<br>
				<br>
				摩耶夫人聞已<b>ｏ</b>愁憂合掌<b>ｏ</b>頂禮而退
			</p>
		</section>
		<hr>
		<section>
			<h3>閻浮眾生業感品第四</h3>
			<p>
				爾時<b>ｏ</b>地藏菩薩摩訶薩白佛言<b>ｏ</b>世尊<b>ｏ</b>我承佛如來威神力故<b>ｏ</b>遍百千萬億世界<b>ｏ</b>分是身形<b>ｏ</b>救拔一切業報眾生<b>ｏ</b>若非如來大慈力故<b>ｏ</b>即不能作如是變化<b>ｏ</b>我今又蒙佛付囑<b>ｏ</b>至阿逸多成佛已來<b>ｏ</b>六道眾生<b>ｏ</b>遣令度脫<b>ｏ</b>唯然<b>ｏ</b>世尊<b>ｏ</b>願不有慮<br>
				<br>
				爾時<b>ｏ</b>佛告地藏菩薩<b>ｏ</b>一切眾生<b>ｏ</b>未解脫者<b>ｏ</b>性識無定<b>ｏ</b>惡習結業<b>ｏ</b>善習結果<b>ｏ</b>為善為惡<b>ｏ</b>逐境而生<b>ｏ</b>輪轉五道<b>ｏ</b>暫無休息<b>ｏ</b>動經塵劫<b>ｏ</b>迷惑障難<b>ｏ</b>如魚遊網<b>ｏ</b>將是長流<b>ｏ</b>脫入暫出<b>ｏ</b>又復遭網<b>ｏ</b>以是等輩<b>ｏ</b>吾當憂念<b>ｏ</b>汝既畢是往願<b>ｏ</b>累劫重誓<b>ｏ</b>廣度罪輩<b>ｏ</b>吾復何慮<br>
				<br>
				說是語時<b>ｏ</b>會中有一菩薩摩訶薩<b>ｏ</b>名定自在王<b>ｏ</b>白佛言<b>ｏ</b>世尊<b>ｏ</b>地藏菩薩累劫已來<b>ｏ</b>各發何願<b>ｏ</b>今蒙世尊<b>ｏ</b>殷勤讚歎<b>ｏ</b>唯願世尊<b>ｏ</b>略而說之<br>
				<br>
				爾時<b>ｏ</b>世尊告定自在王菩薩<b>ｏ</b>諦聽<b>ｏ</b>諦聽<b>ｏ</b>善思念之<b>ｏ</b>吾當為汝<b>ｏ</b>分別解說<b>ｏ</b>乃往過去<b>ｏ</b>無量阿僧祇那由他不可說劫<b>ｏ</b>爾時有佛<b>ｏ</b>號一切智成就如來<b>ｏ</b>應供<b>ｏ</b>正遍知<b>ｏ</b>明行足<b>ｏ</b>善逝<b>ｏ</b>世間解<b>ｏ</b>無上士<b>ｏ</b>調御丈夫<b>ｏ</b>天人師<b>ｏ</b>佛<b>ｏ</b>世尊<b>ｏ</b>其佛壽命六萬劫<b>ｏ</b>未出家時<b>ｏ</b>為小國王<b>ｏ</b>與一隣國王為友<b>ｏ</b>同行十善<b>ｏ</b>饒益眾生<b>ｏ</b>其隣國內<b>ｏ</b>所有人民<b>ｏ</b>多造眾惡<b>ｏ</b>二王議計<b>ｏ</b>廣設方便<b>ｏ</b>一王發願<b>ｏ</b>早成佛道<b>ｏ</b>當度是輩<b>ｏ</b>令使無餘<b>ｏ</b>一王發願<b>ｏ</b>若不先度罪苦<b>ｏ</b>令是安樂<b>ｏ</b>得至菩提<b>ｏ</b>我終未願成佛<br>
				<br>
				佛告定自在王菩薩<b>ｏ</b>一王發願早成佛者<b>ｏ</b>即一切智成就如來是<b>ｏ</b>一王發願永度罪苦眾生<b>ｏ</b>未願成佛者<b>ｏ</b>即地藏菩薩是<b>ｏ</b>復於過去<b>ｏ</b>無量阿僧祇劫<b>ｏ</b>有佛出世<b>ｏ</b>名清淨蓮華目如來<b>ｏ</b>其佛壽命四十劫<b>ｏ</b>像法之中<b>ｏ</b>有一羅漢<b>ｏ</b>福度眾生<b>ｏ</b>因次教化<b>ｏ</b>遇一女人<b>ｏ</b>字曰光目<b>ｏ</b>設食供養<b>ｏ</b>羅漢問之<b>ｏ</b>欲願何等<b>ｏ</b>光目答言<b>ｏ</b>我以母亡之日<b>ｏ</b>資福救拔<b>ｏ</b>未知我母生處何趣<b>ｏ</b>羅漢愍之<b>ｏ</b>為入定觀<b>ｏ</b>見光目女母墮在惡趣<b>ｏ</b>受極大苦<b>ｏ</b>羅漢問光目言<b>ｏ</b>汝母在生<b>ｏ</b>作何行業<b>ｏ</b>今在惡趣<b>ｏ</b>受極大苦<b>ｏ</b>光目答言<b>ｏ</b>我母所習<b>ｏ</b>唯好食噉魚鼈之屬<b>ｏ</b>所食魚鼈多食其子<b>ｏ</b>或炒或煮<b>ｏ</b>恣情食噉<b>ｏ</b>計其命數<b>ｏ</b>千萬復倍<b>ｏ</b>尊者慈愍<b>ｏ</b>如何哀救<b>ｏ</b>羅漢愍之<b>ｏ</b>為作方便<b>ｏ</b>勸光目言<b>ｏ</b>汝可志誠念清淨蓮華目如來<b>ｏ</b>兼塑畫形像<b>ｏ</b>存亡獲報<br>
				<br>
				光目聞已<b>ｏ</b>即捨所愛<b>ｏ</b>尋畫佛像<b>ｏ</b>而供養之<b>ｏ</b>復恭敬心<b>ｏ</b>悲泣瞻禮<b>ｏ</b>忽於夜後<b>ｏ</b>夢見佛身<b>ｏ</b>金色晃耀<b>ｏ</b>如須彌山<b>ｏ</b>放大光明<b>ｏ</b>而告光目<b>ｏ</b>汝母不久<b>ｏ</b>當生汝家<b>ｏ</b>纔覺飢寒<b>ｏ</b>即當言說<br>
				<br>
				其後家內<b>ｏ</b>婢生一子<b>ｏ</b>未滿三日<b>ｏ</b>而乃言說<b>ｏ</b>稽首悲泣<b>ｏ</b>告於光目<b>ｏ</b>生死業緣<b>ｏ</b>果報自受<b>ｏ</b>吾是汝母<b>ｏ</b>久處暗冥<b>ｏ</b>自別汝來<b>ｏ</b>累墮大地獄<b>ｏ</b>蒙汝福力<b>ｏ</b>方得受生<b>ｏ</b>為下賤人<b>ｏ</b>又復短命<b>ｏ</b>壽年十三<b>ｏ</b>更落惡道<b>ｏ</b>汝有何計<b>ｏ</b>令吾脫免<b>ｏ</b>光目聞說<b>ｏ</b>知母無疑<b>ｏ</b>哽咽悲啼<b>ｏ</b>而白婢子<b>ｏ</b>既是我母<b>ｏ</b>合知本罪<b>ｏ</b>作何行業<b>ｏ</b>墮於惡道<b>ｏ</b>婢子答言<b>ｏ</b>以殺害毀罵二業受報<b>ｏ</b>若非蒙福<b>ｏ</b>救拔吾難<b>ｏ</b>以是業故<b>ｏ</b>未合解脫<b>ｏ</b>光目問言<b>ｏ</b>地獄罪報<b>ｏ</b>其事云何<b>ｏ</b>婢子答言<b>ｏ</b>罪苦之事<b>ｏ</b>不忍稱說<b>ｏ</b>百千歲中<b>ｏ</b>卒白難竟<br>
				<br>
				光目聞已<b>ｏ</b>啼淚號泣<b>ｏ</b>而白空界<b>ｏ</b>願我之母<b>ｏ</b>永脫地獄<b>ｏ</b>畢十三歲<b>ｏ</b>更無重罪<b>ｏ</b>及歷惡道<b>ｏ</b>十方諸佛<b>ｏ</b>慈哀愍我<b>ｏ</b>聽我為母所發廣大誓願<b>ｏ</b>若得我母永離三塗<b>ｏ</b>及斯下賤<b>ｏ</b>乃至女人之身<b>ｏ</b>永劫不受者<b>ｏ</b>願我自今日後<b>ｏ</b>對清淨蓮華目如來像前<b>ｏ</b>却後百千萬億劫中<b>ｏ</b>應有世界<b>ｏ</b>所有地獄<b>ｏ</b>及三惡道<b>ｏ</b>諸罪苦眾生<b>ｏ</b>誓願救拔<b>ｏ</b>令離地獄惡趣<b>ｏ</b>畜生<b>ｏ</b>餓鬼等<b>ｏ</b>如是罪報等人<b>ｏ</b>盡成佛竟<b>ｏ</b>我然後方成正覺<br>
				<br>
				發誓願已<b>ｏ</b>具聞清淨蓮華目如來而告之曰<b>ｏ</b>光目<b>ｏ</b>汝大慈愍<b>ｏ</b>善能為母發如是大願<b>ｏ</b>吾觀汝母<b>ｏ</b>十三歲畢<b>ｏ</b>捨此報已<b>ｏ</b>生為梵志<b>ｏ</b>壽年百歲<b>ｏ</b>過是報後<b>ｏ</b>當生無憂國土<b>ｏ</b>壽命不可計劫<b>ｏ</b>後成佛果<b>ｏ</b>廣度人天<b>ｏ</b>數如恒河沙<br>
				<br>
				佛告定自在王<b>ｏ</b>爾時羅漢福度光目者<b>ｏ</b>即無盡意菩薩是<b>ｏ</b>光目母者<b>ｏ</b>即解脫菩薩是<b>ｏ</b>光目女者<b>ｏ</b>即地藏菩薩是<b>ｏ</b>過去久遠劫中<b>ｏ</b>如是慈愍發恒河沙願<b>ｏ</b>廣度眾生<br>
				<br>
				未來世中<b>ｏ</b>若有男子女人<b>ｏ</b>不行善者<b>ｏ</b>行惡者<b>ｏ</b>乃至不信因果者<b>ｏ</b>邪婬妄語者<b>ｏ</b>兩舌惡口者<b>ｏ</b>毀謗大乘者<b>ｏ</b>如是諸業眾生<b>ｏ</b>必墮惡趣<b>ｏ</b>若遇善知識<b>ｏ</b>勸令一彈指間歸依地藏菩薩<b>ｏ</b>是諸眾生<b>ｏ</b>即得解脫三惡道報<b>ｏ</b>若能志心歸敬<b>ｏ</b>及瞻禮讚歎<b>ｏ</b>香華衣服<b>ｏ</b>種種珍寶<b>ｏ</b>或復飲食<b>ｏ</b>如是奉事者<b>ｏ</b>未來百千萬億劫中<b>ｏ</b>常在諸天受勝妙樂<b>ｏ</b>若天福盡<b>ｏ</b>下生人間<b>ｏ</b>猶百千劫<b>ｏ</b>常為帝王<b>ｏ</b>能憶宿命因果本末<b>ｏ</b>定自在王<b>ｏ</b>如是地藏菩薩<b>ｏ</b>有如此不可思議大威神力<b>ｏ</b>廣利眾生<b>ｏ</b>汝等諸菩薩<b>ｏ</b>當記是經<b>ｏ</b>廣宣流布<br>
				<br>
				定自在王白佛言<b>ｏ</b>世尊<b>ｏ</b>願不有慮<b>ｏ</b>我等千萬億菩薩摩訶薩<b>ｏ</b>必能承佛威神<b>ｏ</b>廣演是經於閻浮提<b>ｏ</b>利益眾生<br>
				<br>
				定自在王菩薩白世尊已<b>ｏ</b>合掌恭敬<b>ｏ</b>作禮而退<br>
				<br>
				爾時<b>ｏ</b>四方天王<b>ｏ</b>俱從座起<b>ｏ</b>合掌恭敬<b>ｏ</b>白佛言<b>ｏ</b>世尊<b>ｏ</b>地藏菩薩於久遠劫來<b>ｏ</b>發如是大願<b>ｏ</b>云何至今<b>ｏ</b>猶度未絕<b>ｏ</b>更發廣大誓言<b>ｏ</b>唯願世尊<b>ｏ</b>為我等說<br>
				<br>
				佛告四天王<b>ｏ</b>善哉<b>ｏ</b>善哉<b>ｏ</b>吾今為汝<b>ｏ</b>及未來現在天人眾等<b>ｏ</b>廣利益故<b>ｏ</b>說地藏菩薩於娑婆世界<b>ｏ</b>閻浮提內<b>ｏ</b>生死道中<b>ｏ</b>慈哀救拔<b>ｏ</b>度脫一切罪苦眾生方便之事<br>
				<br>
				四天王言<b>ｏ</b>唯然<b>ｏ</b>世尊<b>ｏ</b>願樂欲聞<br>
				<br>
				佛告四天王<b>ｏ</b>地藏菩薩久遠劫來<b>ｏ</b>迄至于今<b>ｏ</b>度脫眾生<b>ｏ</b>猶未畢願<b>ｏ</b>慈愍此世罪苦眾生<b>ｏ</b>復觀未來無量劫中<b>ｏ</b>因蔓不斷<b>ｏ</b>以是之故<b>ｏ</b>又發重願<b>ｏ</b>如是菩薩<b>ｏ</b>於娑婆世界<b>ｏ</b>閻浮提中<b>ｏ</b>百千萬億方便<b>ｏ</b>而為教化<br>
				<br>
				四天王<b>ｏ</b>地藏菩薩若遇殺生者<b>ｏ</b>說宿殃短命報<b>ｏ</b>若遇竊盜者<b>ｏ</b>說貧窮苦楚報<b>ｏ</b>若遇邪婬者<b>ｏ</b>說雀鴿鴛鴦報<b>ｏ</b>若遇惡口者<b>ｏ</b>說眷屬鬪諍報<b>ｏ</b>若遇毀謗者<b>ｏ</b>說無舌瘡口報<b>ｏ</b>若遇瞋恚者<b>ｏ</b>說醜陋癃殘報<b>ｏ</b>若遇慳悋者<b>ｏ</b>說所求違願報<b>ｏ</b>若遇飲食無度者<b>ｏ</b>說飢渴咽病報<b>ｏ</b>若遇畋獵恣情者<b>ｏ</b>說驚狂喪命報<b>ｏ</b>若遇悖逆父母者<b>ｏ</b>說天地災殺報<b>ｏ</b>若遇燒山林木者<b>ｏ</b>說狂迷取死報<b>ｏ</b>若遇前後父母惡毒者<b>ｏ</b>說返生鞭撻現受報<b>ｏ</b>若遇網捕生雛者<b>ｏ</b>說骨肉分離報<b>ｏ</b>若遇毀謗三寶者<b>ｏ</b>說盲聾瘖瘂報<b>ｏ</b>若遇輕法慢教者<b>ｏ</b>說永處惡道報<b>ｏ</b>若遇破用常住者<b>ｏ</b>說億劫輪迴地獄報<b>ｏ</b>若遇污梵誣僧者<b>ｏ</b>說永在畜生報<b>ｏ</b>若遇湯火斬斫傷生者<b>ｏ</b>說輪迴遞償報<b>ｏ</b>若遇破戒犯齋者<b>ｏ</b>說禽獸飢餓報<b>ｏ</b>若遇非理毀用者<b>ｏ</b>說所求闕絕報<b>ｏ</b>若遇吾我貢高者<b>ｏ</b>說卑使下賤報<b>ｏ</b>若遇兩舌鬪亂者<b>ｏ</b>說無舌百舌報<b>ｏ</b>若遇邪見者<b>ｏ</b>說邊地受生報<br>
				<br>
				如是等閻浮提眾生<b>ｏ</b>身口意業<b>ｏ</b>惡習結果<b>ｏ</b>百千報應<b>ｏ</b>今麁略說<b>ｏ</b>如是等閻浮提眾生<b>ｏ</b>業感差別<b>ｏ</b>地藏菩薩百千方便<b>ｏ</b>而教化之<b>ｏ</b>是諸眾生<b>ｏ</b>先受如是等報<b>ｏ</b>後墮地獄<b>ｏ</b>動經劫數<b>ｏ</b>無有出期<b>ｏ</b>是故汝等<b>ｏ</b>護人護國<b>ｏ</b>無令是諸眾業<b>ｏ</b>迷惑眾生<br>
				<br>
				四天王聞已<b>ｏ</b>涕淚悲歎<b>ｏ</b>合掌而退
			</p>
		</section>
		<hr>
		<section>
			<h3>地獄名號品第五</h3>
			<p>
				爾時<b>ｏ</b>普賢菩薩摩訶薩白地藏菩薩言<b>ｏ</b>仁者<b>ｏ</b>願為天龍四眾<b>ｏ</b>及未來現在一切眾生<b>ｏ</b>說娑婆世界及閻浮提罪苦眾生<b>ｏ</b>所受報處地獄名號<b>ｏ</b>及惡報等事<b>ｏ</b>使未來世末法眾生<b>ｏ</b>知是果報<br>
				<br>
				地藏答言<b>ｏ</b>仁者<b>ｏ</b>我今承佛威神<b>ｏ</b>及大士之力<b>ｏ</b>略說地獄名號<b>ｏ</b>及罪報惡報之事<b>ｏ</b>仁者<b>ｏ</b>閻浮提東方有山<b>ｏ</b>號曰鐵圍<b>ｏ</b>其山黑邃<b>ｏ</b>無日月光<b>ｏ</b>有大地獄<b>ｏ</b>號極無間<b>ｏ</b>又有地獄<b>ｏ</b>名大阿鼻<b>ｏ</b>復有地獄<b>ｏ</b>名曰四角<b>ｏ</b>復有地獄<b>ｏ</b>名曰飛刀<b>ｏ</b>復有地獄<b>ｏ</b>名曰火箭<b>ｏ</b>復有地獄<b>ｏ</b>名曰夾山<b>ｏ</b>復有地獄<b>ｏ</b>名曰通槍<b>ｏ</b>復有地獄<b>ｏ</b>名曰鐵車<b>ｏ</b>復有地獄<b>ｏ</b>名曰鐵床<b>ｏ</b>復有地獄<b>ｏ</b>名曰鐵牛<b>ｏ</b>復有地獄<b>ｏ</b>名曰鐵衣<b>ｏ</b>復有地獄<b>ｏ</b>名曰千刃<b>ｏ</b>復有地獄<b>ｏ</b>名曰鐵驢<b>ｏ</b>復有地獄<b>ｏ</b>名曰洋銅<b>ｏ</b>復有地獄<b>ｏ</b>名曰抱柱<b>ｏ</b>復有地獄<b>ｏ</b>名曰流火<b>ｏ</b>復有地獄<b>ｏ</b>名曰耕舌<b>ｏ</b>復有地獄<b>ｏ</b>名為剉首<b>ｏ</b>復有地獄<b>ｏ</b>名曰燒脚<b>ｏ</b>復有地獄<b>ｏ</b>名曰啗眼<b>ｏ</b>復有地獄<b>ｏ</b>名曰鐵丸<b>ｏ</b>復有地獄<b>ｏ</b>名曰諍論<b>ｏ</b>復有地獄<b>ｏ</b>名曰鐵鈇<b>ｏ</b>復有地獄<b>ｏ</b>名曰多瞋<br>
				<br>
				地藏白言<b>ｏ</b>仁者<b>ｏ</b>鐵圍之內<b>ｏ</b>有如是等地獄<b>ｏ</b>其數無限<b>ｏ</b>更有叫喚地獄<b>ｏ</b>拔舌地獄<b>ｏ</b>糞尿地獄<b>ｏ</b>銅鎖地獄<b>ｏ</b>火象地獄<b>ｏ</b>火狗地獄<b>ｏ</b>火馬地獄<b>ｏ</b>火牛地獄<b>ｏ</b>火山地獄<b>ｏ</b>火石地獄<b>ｏ</b>火床地獄<b>ｏ</b>火梁地獄<b>ｏ</b>火鷹地獄<b>ｏ</b>鋸牙地獄<b>ｏ</b>剝皮地獄<b>ｏ</b>飲血地獄<b>ｏ</b>燒手地獄<b>ｏ</b>燒脚地獄<b>ｏ</b>倒刺地獄<b>ｏ</b>火屋地獄<b>ｏ</b>鐵屋地獄<b>ｏ</b>火狼地獄<b>ｏ</b>如是等地獄<b>ｏ</b>其中各各復有諸小地獄<b>ｏ</b>或一或二<b>ｏ</b>或三或四<b>ｏ</b>乃至百千<b>ｏ</b>其中名號<b>ｏ</b>各各不同<br>
				<br>
				地藏菩薩告普賢菩薩言<b>ｏ</b>仁者<b>ｏ</b>此者皆是南閻浮提行惡眾生<b>ｏ</b>業感如是<b>ｏ</b>業力甚大<b>ｏ</b>能敵須彌<b>ｏ</b>能深巨海<b>ｏ</b>能障聖道<b>ｏ</b>是故眾生莫輕小惡<b>ｏ</b>以為無罪<b>ｏ</b>死後有報<b>ｏ</b>纖毫受之<b>ｏ</b>父子至親<b>ｏ</b>岐路各別<b>ｏ</b>縱然相逢<b>ｏ</b>無肯代受<b>ｏ</b>我今承佛威力<b>ｏ</b>略說地獄罪報之事<b>ｏ</b>唯願仁者<b>ｏ</b>暫聽是言<br>
				<br>
				普賢答言<b>ｏ</b>吾已久知三惡道報<b>ｏ</b>望仁者說<b>ｏ</b>令後世末法一切惡行眾生<b>ｏ</b>聞仁者說<b>ｏ</b>使令歸佛<b>ｏ</b>地藏白言<b>ｏ</b>仁者<b>ｏ</b>地獄罪報<b>ｏ</b>其事如是<b>ｏ</b>或有地獄<b>ｏ</b>取罪人舌<b>ｏ</b>使牛耕之<b>ｏ</b>或有地獄<b>ｏ</b>取罪人心<b>ｏ</b>夜叉食之<b>ｏ</b>或有地獄<b>ｏ</b>鑊湯盛沸<b>ｏ</b>煮罪人身<b>ｏ</b>或有地獄<b>ｏ</b>赤燒銅柱<b>ｏ</b>使罪人抱<b>ｏ</b>或有地獄<b>ｏ</b>使諸火燒<b>ｏ</b>趁及罪人<b>ｏ</b>或有地獄<b>ｏ</b>一向寒氷<b>ｏ</b>或有地獄<b>ｏ</b>無限糞尿<b>ｏ</b>或有地獄<b>ｏ</b>純飛〔金＊疾〕鏫<b>ｏ</b>或有地獄<b>ｏ</b>多攢火槍<b>ｏ</b>或有地獄<b>ｏ</b>唯撞胸背<b>ｏ</b>或有地獄<b>ｏ</b>但燒手足<b>ｏ</b>或有地獄<b>ｏ</b>盤繳鐵蛇<b>ｏ</b>或有地獄<b>ｏ</b>驅逐鐵狗<b>ｏ</b>或有地獄<b>ｏ</b>盡駕鐵騾<b>ｏ</b>仁者<b>ｏ</b>如是等報<b>ｏ</b>各各獄中<b>ｏ</b>有百千種業道之器<b>ｏ</b>無非是銅<b>ｏ</b>是鐵<b>ｏ</b>是石<b>ｏ</b>是火<b>ｏ</b>此四種物<b>ｏ</b>眾業行感<b>ｏ</b>若廣說地獄罪報等事<b>ｏ</b>一一獄中<b>ｏ</b>更有百千種苦楚<b>ｏ</b>何況多獄<b>ｏ</b>我今承佛威神<b>ｏ</b>及仁者問<b>ｏ</b>略說如是<b>ｏ</b>若廣解說<b>ｏ</b>窮劫不盡
			</p>
		</section>
		<hr>
		<section>
			<h3>如來讚歎品第六</h3>
			<p>
				爾時<b>ｏ</b>世尊舉身放大光明<b>ｏ</b>遍照百千萬億恒河沙等諸佛世界<b>ｏ</b>出大音聲<b>ｏ</b>普告諸佛世界一切諸菩薩摩訶薩<b>ｏ</b>及天龍鬼神<b>ｏ</b>人<b>ｏ</b>非人等<b>ｏ</b>聽吾今日稱揚讚歎地藏菩薩摩訶薩<b>ｏ</b>於十方世界<b>ｏ</b>現大不可思議威神慈悲之力<b>ｏ</b>救護一切罪苦之事<b>ｏ</b>吾滅度後<b>ｏ</b>汝等諸菩薩大士<b>ｏ</b>及天龍鬼神等<b>ｏ</b>廣作方便<b>ｏ</b>衛護是經<b>ｏ</b>令一切眾生<b>ｏ</b>證涅槃樂<br>
				<br>
				說是語已<b>ｏ</b>會中有一菩薩<b>ｏ</b>名曰普廣<b>ｏ</b>合掌恭敬<b>ｏ</b>而白佛言<b>ｏ</b>今見世尊讚歎地藏菩薩<b>ｏ</b>有如是不可思議大威神德<b>ｏ</b>唯願世尊為未來世末法眾生<b>ｏ</b>宣說地藏菩薩利益人天因果等事<b>ｏ</b>使諸天龍八部<b>ｏ</b>及未來世眾生<b>ｏ</b>頂受佛語<br>
				<br>
				爾時<b>ｏ</b>世尊告普廣菩薩及四眾等<b>ｏ</b>諦聽<b>ｏ</b>諦聽<b>ｏ</b>吾當為汝略說地藏菩薩利益人天福德之事<br>
				<br>
				普廣白言<b>ｏ</b>唯然<b>ｏ</b>世尊<b>ｏ</b>願樂欲聞<br>
				<br>
				佛告普廣菩薩<b>ｏ</b>未來世中<b>ｏ</b>若有善男子<b>ｏ</b>善女人<b>ｏ</b>聞是地藏菩薩摩訶薩名者<b>ｏ</b>或合掌者<b>ｏ</b>讚歎者<b>ｏ</b>作禮者<b>ｏ</b>戀慕者<b>ｏ</b>是人超越三十劫罪<br>
				<br>
				普廣<b>ｏ</b>若有善男子<b>ｏ</b>善女人<b>ｏ</b>或彩畫形像<b>ｏ</b>或土石膠漆<b>ｏ</b>金<b>ｏ</b>銀<b>ｏ</b>銅<b>ｏ</b>鐵<b>ｏ</b>作此菩薩<b>ｏ</b>一瞻一禮者<b>ｏ</b>是人百返生於三十三天<b>ｏ</b>永不墮於惡道<b>ｏ</b>假如天福盡故<b>ｏ</b>下生人間<b>ｏ</b>猶為國王<b>ｏ</b>不失大利<b>ｏ</b>若有女人<b>ｏ</b>厭女人身<b>ｏ</b>盡心供養地藏菩薩畫像<b>ｏ</b>及土石膠漆銅鐵等像<b>ｏ</b>如是日日不退<b>ｏ</b>常以華<b>ｏ</b>香<b>ｏ</b>飲食<b>ｏ</b>衣服<b>ｏ</b>繒綵<b>ｏ</b>幢旛<b>ｏ</b>錢<b>ｏ</b>寶物等供養<b>ｏ</b>是善女人<b>ｏ</b>盡此一報女身<b>ｏ</b>百千萬劫<b>ｏ</b>更不生有女人世界<b>ｏ</b>何況復受<b>ｏ</b>除非慈願力故<b>ｏ</b>要受女身<b>ｏ</b>度脫眾生<b>ｏ</b>承斯供養地藏力故<b>ｏ</b>及功德力<b>ｏ</b>百千萬劫<b>ｏ</b>不受女身<br>
				<br>
				復次<b>ｏ</b>普廣<b>ｏ</b>若有女人<b>ｏ</b>厭是醜陋<b>ｏ</b>多疾病者<b>ｏ</b>但於地藏像前<b>ｏ</b>志心瞻禮<b>ｏ</b>食頃之間<b>ｏ</b>是人千萬劫中<b>ｏ</b>所受生身<b>ｏ</b>相貌圓滿<b>ｏ</b>是醜陋女人<b>ｏ</b>如不厭女身<b>ｏ</b>即百千萬億生中<b>ｏ</b>常為王女<b>ｏ</b>乃及王妃<b>ｏ</b>宰輔大姓<b>ｏ</b>大長者女<b>ｏ</b>端正受生<b>ｏ</b>諸相圓滿<b>ｏ</b>由志心故<b>ｏ</b>瞻禮地藏菩薩<b>ｏ</b>獲福如是<br>
				<br>
				復次<b>ｏ</b>普廣<b>ｏ</b>若有善男子<b>ｏ</b>善女人<b>ｏ</b>能對菩薩像前<b>ｏ</b>作諸伎樂<b>ｏ</b>及歌詠讚歎<b>ｏ</b>香華供養<b>ｏ</b>乃至勸於一人多人<b>ｏ</b>如是等輩<b>ｏ</b>現在世中<b>ｏ</b>及未來世<b>ｏ</b>常得百千鬼神日夜衛護<b>ｏ</b>不令惡事輒聞其耳<b>ｏ</b>何況親受諸橫<br>
				<br>
				復次<b>ｏ</b>普廣<b>ｏ</b>未來世中<b>ｏ</b>若有惡人<b>ｏ</b>及惡神惡鬼<b>ｏ</b>見有善男子<b>ｏ</b>善女人歸敬供養讚歎瞻禮地藏菩薩形像<b>ｏ</b>或妄生譏毀<b>ｏ</b>謗無功德及利益事<b>ｏ</b>或露齒笑<b>ｏ</b>或背面非<b>ｏ</b>或勸人共非<b>ｏ</b>或一人非<b>ｏ</b>或多人非<b>ｏ</b>乃至一念生譏毀者<b>ｏ</b>如是之人<b>ｏ</b>賢劫千佛滅度<b>ｏ</b>譏毀之報<b>ｏ</b>尚在阿鼻地獄<b>ｏ</b>受極重罪<b>ｏ</b>過是劫已<b>ｏ</b>方受餓鬼<b>ｏ</b>又經千劫<b>ｏ</b>復受畜生<b>ｏ</b>又經千劫<b>ｏ</b>方得人身<b>ｏ</b>縱受人身<b>ｏ</b>貧窮下賤<b>ｏ</b>諸根不具<b>ｏ</b>多被惡業<b>ｏ</b>來結其心<b>ｏ</b>不久之間<b>ｏ</b>復墮惡道<b>ｏ</b>是故<b>ｏ</b>普廣<b>ｏ</b>譏毀他人供養<b>ｏ</b>尚獲此報<b>ｏ</b>何況別生惡見毀滅<br>
				<br>
				復次<b>ｏ</b>普廣<b>ｏ</b>若未來世<b>ｏ</b>有男子女人<b>ｏ</b>久處床枕<b>ｏ</b>求生求死<b>ｏ</b>了不可得<b>ｏ</b>或夜夢惡鬼<b>ｏ</b>乃及家親<b>ｏ</b>或遊險道<b>ｏ</b>或多魘寐<b>ｏ</b>共鬼神遊<b>ｏ</b>日月歲深<b>ｏ</b>轉復尫瘵<b>ｏ</b>眠中叫苦<b>ｏ</b>慘悽不樂者<b>ｏ</b>此皆是業道論對<b>ｏ</b>未定輕重<b>ｏ</b>或難捨壽<b>ｏ</b>或不得愈<b>ｏ</b>男女俗眼<b>ｏ</b>不辨是事<b>ｏ</b>但當對諸佛菩薩像前<b>ｏ</b>高聲轉讀此經一遍<b>ｏ</b>或取病人可愛之物<b>ｏ</b>或衣服寶貝<b>ｏ</b>莊園舍宅<b>ｏ</b>對病人前<b>ｏ</b>高聲唱言<b>ｏ</b>我某甲等<b>ｏ</b>為是病人<b>ｏ</b>對經像前<b>ｏ</b>捨諸等物<b>ｏ</b>或供養經像<b>ｏ</b>或造佛菩薩形像<b>ｏ</b>或造塔寺<b>ｏ</b>或然油燈<b>ｏ</b>或施常住<b>ｏ</b>如是三白病人<b>ｏ</b>遣令聞知<b>ｏ</b>假令諸識分散<b>ｏ</b>至氣盡者<b>ｏ</b>乃至一日<b>ｏ</b>二日<b>ｏ</b>三日<b>ｏ</b>四日<b>ｏ</b>至七日已來<b>ｏ</b>但高聲白<b>ｏ</b>高聲讀經<b>ｏ</b>是人命終之後<b>ｏ</b>宿殃重罪<b>ｏ</b>至于五無間罪<b>ｏ</b>永得解脫<b>ｏ</b>所受生處<b>ｏ</b>常知宿命<b>ｏ</b>何況善男子<b>ｏ</b>善女人<b>ｏ</b>自書此經<b>ｏ</b>或教人書<b>ｏ</b>或自塑畫菩薩形像<b>ｏ</b>乃至教人塑畫<b>ｏ</b>所受果報<b>ｏ</b>必獲大利<br>
				<br>
				是故<b>ｏ</b>普廣<b>ｏ</b>若見有人讀誦是經<b>ｏ</b>乃至一念讚歎是經<b>ｏ</b>或恭敬者<b>ｏ</b>汝須百千方便<b>ｏ</b>勸是等人<b>ｏ</b>勤心莫退<b>ｏ</b>能得未來現在千萬億不可思議功德<br>
				<br>
				復次<b>ｏ</b>普廣<b>ｏ</b>若未來世諸眾生等<b>ｏ</b>或夢或寐<b>ｏ</b>見諸鬼神乃及諸形<b>ｏ</b>或悲或啼<b>ｏ</b>或愁或歎<b>ｏ</b>或恐或怖<b>ｏ</b>此皆是一生十生<b>ｏ</b>百生千生<b>ｏ</b>過去父母<b>ｏ</b>男女弟妹<b>ｏ</b>夫妻眷屬<b>ｏ</b>在於惡趣<b>ｏ</b>未得出離<b>ｏ</b>無處希望福力救拔<b>ｏ</b>當告宿世骨肉<b>ｏ</b>使作方便<b>ｏ</b>願離惡道<b>ｏ</b>普廣<b>ｏ</b>汝以神力<b>ｏ</b>遣是眷屬<b>ｏ</b>令對諸佛菩薩像前<b>ｏ</b>志心自讀此經<b>ｏ</b>或請人讀<b>ｏ</b>其數三遍<b>ｏ</b>或七遍<b>ｏ</b>如是惡道眷屬<b>ｏ</b>經聲畢是遍數<b>ｏ</b>當得解脫<b>ｏ</b>乃至夢寐之中<b>ｏ</b>永不復見<br>
				<br>
				復次<b>ｏ</b>普廣<b>ｏ</b>若未來世有諸下賤等人<b>ｏ</b>或奴或婢<b>ｏ</b>乃至諸不自由之人<b>ｏ</b>覺知宿業<b>ｏ</b>要懺悔者<b>ｏ</b>志心瞻禮地藏菩薩形像<b>ｏ</b>乃至一七日中<b>ｏ</b>念菩薩名<b>ｏ</b>可滿萬遍<b>ｏ</b>如是等人<b>ｏ</b>盡此報後<b>ｏ</b>千萬生中<b>ｏ</b>常生尊貴<b>ｏ</b>更不經三惡道苦<br>
				<br>
				復次<b>ｏ</b>普廣<b>ｏ</b>若未來世中<b>ｏ</b>閻浮提內<b>ｏ</b>剎利<b>ｏ</b>婆羅門<b>ｏ</b>長者<b>ｏ</b>居士<b>ｏ</b>一切人等<b>ｏ</b>及異姓種族<b>ｏ</b>有新產者<b>ｏ</b>或男或女<b>ｏ</b>七日之中<b>ｏ</b>早與讀誦此不思議經典<b>ｏ</b>更為念菩薩名<b>ｏ</b>可滿萬遍<b>ｏ</b>是新生子<b>ｏ</b>或男或女<b>ｏ</b>宿有殃報<b>ｏ</b>便得解脫<b>ｏ</b>安樂易養<b>ｏ</b>壽命增長<b>ｏ</b>若是承福生者<b>ｏ</b>轉增安樂<b>ｏ</b>及與壽命<br>
				<br>
				復次<b>ｏ</b>普廣<b>ｏ</b>若未來世眾生<b>ｏ</b>於月一日<b>ｏ</b>八日<b>ｏ</b>十四日<b>ｏ</b>十五日<b>ｏ</b>十八日<b>ｏ</b>二十三<b>ｏ</b>二十四<b>ｏ</b>二十八<b>ｏ</b>二十九日<b>ｏ</b>乃至三十日<b>ｏ</b>是諸日等<b>ｏ</b>諸罪結集<b>ｏ</b>定其輕重<b>ｏ</b>南閻浮提眾生<b>ｏ</b>舉止動念<b>ｏ</b>無不是業<b>ｏ</b>無不是罪<b>ｏ</b>何況恣情殺害<b>ｏ</b>竊盜<b>ｏ</b>邪婬<b>ｏ</b>妄語<b>ｏ</b>百千罪狀<b>ｏ</b>能於是十齋日<b>ｏ</b>對佛菩薩諸賢聖像前<b>ｏ</b>讀是經一遍<b>ｏ</b>東西南北<b>ｏ</b>百由旬內<b>ｏ</b>無諸災難<b>ｏ</b>當此居家<b>ｏ</b>若長若幼<b>ｏ</b>現在未來百千歲中<b>ｏ</b>永離惡趣<b>ｏ</b>能於十齋日每轉一遍<b>ｏ</b>現世令此居家無諸橫病<b>ｏ</b>衣食豐溢<br>
				<br>
				是故<b>ｏ</b>普廣<b>ｏ</b>當知地藏菩薩有如是等不可說百千萬億大威神力利益之事<b>ｏ</b>閻浮眾生<b>ｏ</b>於此大士有大因緣<b>ｏ</b>是諸眾生<b>ｏ</b>聞菩薩名<b>ｏ</b>見菩薩像<b>ｏ</b>乃至聞是經<b>ｏ</b>三字五字<b>ｏ</b>或一偈一句者<b>ｏ</b>現在殊妙安樂<b>ｏ</b>未來之世<b>ｏ</b>百千萬生<b>ｏ</b>常得端正<b>ｏ</b>生尊貴家<br>
				<br>
				爾時<b>ｏ</b>普廣菩薩聞佛如來稱揚讚歎地藏菩薩已<b>ｏ</b>胡跪合掌<b>ｏ</b>復白佛言<b>ｏ</b>世尊<b>ｏ</b>我久知是大士有如此不可思議神力<b>ｏ</b>及大誓願力<b>ｏ</b>為未來眾生<b>ｏ</b>遣知利益<b>ｏ</b>故問如來<b>ｏ</b>唯然頂受<b>ｏ</b>世尊<b>ｏ</b>當何名此經<b>ｏ</b>使我云何流布<br>
				<br>
				佛告普廣<b>ｏ</b>此經有三名<b>ｏ</b>一名地藏本願<b>ｏ</b>亦名地藏本行<b>ｏ</b>亦名地藏本誓力經<b>ｏ</b>緣此菩薩<b>ｏ</b>久遠劫來<b>ｏ</b>發大重願<b>ｏ</b>利益眾生<b>ｏ</b>是故汝等<b>ｏ</b>依願流布<br>
				<br>
				普廣聞已<b>ｏ</b>合掌恭敬<b>ｏ</b>作禮而退
			</p>
		</section>
		<hr>
		<section>
			<h3>利益存亡品第七</h3>
			<p>
				爾時<b>ｏ</b>地藏菩薩摩訶薩白佛言<b>ｏ</b>世尊<b>ｏ</b>我觀是閻浮眾生<b>ｏ</b>舉心動念<b>ｏ</b>無非是罪<b>ｏ</b>脫獲善利<b>ｏ</b>多退初心<b>ｏ</b>若遇惡緣<b>ｏ</b>念念增益<b>ｏ</b>是等輩人<b>ｏ</b>如履泥塗<b>ｏ</b>負於重石<b>ｏ</b>漸困漸重<b>ｏ</b>足步深邃<b>ｏ</b>若得遇知識<b>ｏ</b>替與減負<b>ｏ</b>或全與負<b>ｏ</b>是知識有大力故<b>ｏ</b>復相扶助<b>ｏ</b>勸令牢脚<b>ｏ</b>若達平地<b>ｏ</b>須省惡路<b>ｏ</b>無再經歷<br>
				<br>
				世尊<b>ｏ</b>習惡眾生<b>ｏ</b>從纖毫間<b>ｏ</b>便至無量<b>ｏ</b>是諸眾生<b>ｏ</b>有如此習<b>ｏ</b>臨命終時<b>ｏ</b>父母眷屬宜為設福<b>ｏ</b>以資前路<b>ｏ</b>或懸旛蓋<b>ｏ</b>及然油燈<b>ｏ</b>或轉讀尊經<b>ｏ</b>或供養佛像及諸聖像<b>ｏ</b>乃至念佛菩薩及辟支佛名字<b>ｏ</b>一名一號<b>ｏ</b>歷臨終人耳根<b>ｏ</b>或聞在本識<b>ｏ</b>是諸眾生所造惡業<b>ｏ</b>計其感果<b>ｏ</b>必墮惡趣<b>ｏ</b>緣是眷屬為臨終人修此聖因<b>ｏ</b>如是眾罪<b>ｏ</b>悉皆銷滅<b>ｏ</b>若能更為身死之後<b>ｏ</b>七七日內<b>ｏ</b>廣造眾善<b>ｏ</b>能使是諸眾生<b>ｏ</b>永離惡趣<b>ｏ</b>得生人天<b>ｏ</b>受勝妙樂<b>ｏ</b>現在眷屬<b>ｏ</b>利益無量<br>
				<br>
				是故我今對佛世尊<b>ｏ</b>及天龍八部<b>ｏ</b>人<b>ｏ</b>非人等<b>ｏ</b>勸於閻浮提眾生<b>ｏ</b>臨終之日<b>ｏ</b>慎勿殺害<b>ｏ</b>及造惡緣<b>ｏ</b>拜祭鬼神<b>ｏ</b>求諸魍魎<b>ｏ</b>何以故<b>ｏ</b>爾所殺害<b>ｏ</b>乃至拜祭<b>ｏ</b>無纖毫之力利益亡人<b>ｏ</b>但結罪緣<b>ｏ</b>轉增深重<b>ｏ</b>假使來世<b>ｏ</b>或現在生<b>ｏ</b>得獲聖分<b>ｏ</b>生人天中<b>ｏ</b>緣是臨終被諸眷屬造是惡因<b>ｏ</b>亦令是命終人<b>ｏ</b>殃累對辯<b>ｏ</b>晚生善處<b>ｏ</b>何況臨命終人<b>ｏ</b>在生未曾有少善根<b>ｏ</b>各據本業<b>ｏ</b>自受惡趣<b>ｏ</b>何忍眷屬<b>ｏ</b>更為增業<b>ｏ</b>譬如有人<b>ｏ</b>從遠地來<b>ｏ</b>絕糧三日<b>ｏ</b>所負擔物<b>ｏ</b>彊過百斤<b>ｏ</b>忽遇隣人<b>ｏ</b>更附少物<b>ｏ</b>以是之故<b>ｏ</b>轉復困重<b>ｏ</b>世尊<b>ｏ</b>我觀閻浮眾生<b>ｏ</b>但能於諸佛教中<b>ｏ</b>乃至善事<b>ｏ</b>一毛一渧<b>ｏ</b>一沙一塵<b>ｏ</b>如是利益<b>ｏ</b>悉皆自得<br>
				<br>
				說是語時<b>ｏ</b>會中有一長者<b>ｏ</b>名曰大辯<b>ｏ</b>是長者<b>ｏ</b>久證無生<b>ｏ</b>化度十方<b>ｏ</b>現長者身<b>ｏ</b><b>ｏ</b>合掌恭敬<b>ｏ</b>問地藏菩薩言<b>ｏ</b>大士<b>ｏ</b>是南閻浮提眾生<b>ｏ</b>命終之後<b>ｏ</b>小大眷屬<b>ｏ</b>為修功德<b>ｏ</b>乃至設齋<b>ｏ</b>造眾善因<b>ｏ</b>是命終人<b>ｏ</b>得大利益及解脫不<br>
				<br>
				地藏答言<b>ｏ</b>長者<b>ｏ</b>我今為未來現在一切眾生<b>ｏ</b>承佛威力<b>ｏ</b>略說是事<b>ｏ</b>長者<b>ｏ</b>未來現在諸眾生等<b>ｏ</b>臨命終日<b>ｏ</b>得聞一佛名<b>ｏ</b>一菩薩名<b>ｏ</b>一辟支佛名<b>ｏ</b>不問有罪無罪<b>ｏ</b>悉得解脫<br>
				<br>
				若有男子女人<b>ｏ</b>在生不修善因<b>ｏ</b>多造眾罪<b>ｏ</b>命終之後<b>ｏ</b>眷屬小大為造福利一切聖事<b>ｏ</b>七分之中<b>ｏ</b>而乃獲一<b>ｏ</b>六分功德<b>ｏ</b>生者自利<b>ｏ</b>以是之故<b>ｏ</b>未來現在善男女等<b>ｏ</b>聞健自修<b>ｏ</b>分分己獲<b>ｏ</b>無常大鬼<b>ｏ</b>不期而到<b>ｏ</b>冥冥遊神<b>ｏ</b>未知罪福<b>ｏ</b>七七日內<b>ｏ</b>如癡如聾<b>ｏ</b>或在諸司<b>ｏ</b>辯論業果<b>ｏ</b>審定之後<b>ｏ</b>據業受生<b>ｏ</b>未測之間<b>ｏ</b>千萬愁苦<b>ｏ</b>何況墮於諸惡趣等<b>ｏ</b>是命終人<b>ｏ</b>未得受生<b>ｏ</b>在七七日內<b>ｏ</b>念念之間<b>ｏ</b>望諸骨肉眷屬<b>ｏ</b>與造福力救拔<b>ｏ</b>過是日後<b>ｏ</b>隨業受報<b>ｏ</b>若是罪人<b>ｏ</b>動經千百歲中<b>ｏ</b>無解脫日<b>ｏ</b>若是五無間罪<b>ｏ</b>墮大地獄<b>ｏ</b>千劫萬劫<b>ｏ</b>永受眾苦<br>
				<br>
				復次<b>ｏ</b>長者<b>ｏ</b>如是罪業眾生<b>ｏ</b>命終之後<b>ｏ</b>眷屬骨肉<b>ｏ</b>為修營齋<b>ｏ</b>資助業道<b>ｏ</b>未齋食竟<b>ｏ</b>及營齋之次<b>ｏ</b>米泔菜葉<b>ｏ</b>不棄於地<b>ｏ</b>乃至諸食未獻佛僧<b>ｏ</b>勿得先食<b>ｏ</b>如有違食及不精勤<b>ｏ</b>是命終人<b>ｏ</b>了不得力<b>ｏ</b>如精勤護淨<b>ｏ</b>奉獻佛僧<b>ｏ</b>是命終人<b>ｏ</b>七分獲一<b>ｏ</b>是故<b>ｏ</b>長者<b>ｏ</b>閻浮眾生<b>ｏ</b>若能為其父母<b>ｏ</b>乃至眷屬<b>ｏ</b>命終之後<b>ｏ</b>設齋供養<b>ｏ</b>志心勤懇<b>ｏ</b>如是之人<b>ｏ</b>存亡獲利<br>
				<br>
				說是語時<b>ｏ</b>忉利天宮有千萬億那由他閻浮鬼神<b>ｏ</b>悉發無量菩提之心<b>ｏ</b>大辯長者<b>ｏ</b>作禮而退
			</p>
		</section>
		<hr>
		<section>
			<h3>閻羅王眾讚歎品第八</h3>
			<p>
				爾時<b>ｏ</b>鐵圍山內<b>ｏ</b>有無量鬼王<b>ｏ</b>與閻羅天子<b>ｏ</b>俱詣忉利<b>ｏ</b>來到佛所<b>ｏ</b>所謂惡毒鬼王<b>ｏ</b>多惡鬼王<b>ｏ</b>大諍鬼王<b>ｏ</b>白虎鬼王<b>ｏ</b>血虎鬼王<b>ｏ</b>赤虎鬼王<b>ｏ</b>散殃鬼王<b>ｏ</b>飛身鬼王<b>ｏ</b>電光鬼王<b>ｏ</b>狼牙鬼王<b>ｏ</b>千眼鬼王<b>ｏ</b>噉獸鬼王<b>ｏ</b>負石鬼王<b>ｏ</b>主耗鬼王<b>ｏ</b>主禍鬼王<b>ｏ</b>主食鬼王<b>ｏ</b>主財鬼王<b>ｏ</b>主畜鬼王<b>ｏ</b>主禽鬼王<b>ｏ</b>主獸鬼王<b>ｏ</b>主魅鬼王<b>ｏ</b>主產鬼王<b>ｏ</b>主命鬼王<b>ｏ</b>主疾鬼王<b>ｏ</b>主險鬼王<b>ｏ</b>三目鬼王<b>ｏ</b>四目鬼王<b>ｏ</b>五目鬼王<b>ｏ</b>祁利失王<b>ｏ</b>大祁利失王<b>ｏ</b>祁利叉王<b>ｏ</b>大祁利叉王<b>ｏ</b>阿那吒王<b>ｏ</b>大阿那吒王<b>ｏ</b>如是等大鬼王<b>ｏ</b>各各與百千諸小鬼王<b>ｏ</b>盡居閻浮提<b>ｏ</b>各有所執<b>ｏ</b>各有所主<b>ｏ</b>是諸鬼王<b>ｏ</b>與閻羅天子<b>ｏ</b>承佛威神<b>ｏ</b>及地藏菩薩摩訶薩力<b>ｏ</b>俱詣忉利<b>ｏ</b>在一面立<br>
				<br>
				爾時<b>ｏ</b>閻羅天子<b>ｏ</b>胡跪合掌<b>ｏ</b>白佛言<b>ｏ</b>世尊<b>ｏ</b>我等今者與諸鬼王<b>ｏ</b>承佛威神<b>ｏ</b>及地藏菩薩摩訶薩力<b>ｏ</b>方得詣此忉利大會<b>ｏ</b>亦是我等獲善利故<b>ｏ</b>我今有小疑事<b>ｏ</b>敢問世尊<b>ｏ</b>唯願世尊<b>ｏ</b>慈悲宣說<br>
				<br>
				佛告閻羅天子<b>ｏ</b>恣汝所問<b>ｏ</b>吾為汝說<br>
				<br>
				是時<b>ｏ</b>閻羅天子瞻禮世尊<b>ｏ</b>及迴視地藏菩薩<b>ｏ</b>而白佛言<b>ｏ</b>世尊<b>ｏ</b>我觀地藏菩薩<b>ｏ</b>在六道中<b>ｏ</b>百千方便<b>ｏ</b>而度罪苦眾生<b>ｏ</b>不辭疲倦<b>ｏ</b>是大菩薩<b>ｏ</b>有如是不可思議神通之事<b>ｏ</b>然諸眾生<b>ｏ</b>脫獲罪報<b>ｏ</b>未久之間<b>ｏ</b>又墮惡道<b>ｏ</b>世尊<b>ｏ</b>是地藏菩薩既有如是不可思議神力<b>ｏ</b>云何眾生而不依止善道<b>ｏ</b>永取解脫<b>ｏ</b>唯願世尊<b>ｏ</b>為我解說<br>
				<br>
				佛告閻羅天子<b>ｏ</b>南閻浮提眾生<b>ｏ</b>其性剛彊<b>ｏ</b>難調難伏<b>ｏ</b>是大菩薩<b>ｏ</b>於百千劫<b>ｏ</b>頭頭救拔如是眾生<b>ｏ</b>早令解脫<b>ｏ</b>是罪報人<b>ｏ</b>乃至墮大惡趣<b>ｏ</b>菩薩以方便力<b>ｏ</b>拔出根本業緣<b>ｏ</b>而遣悟宿世之事<b>ｏ</b>自是閻浮眾生<b>ｏ</b>結惡習重<b>ｏ</b>旋出旋入<b>ｏ</b>勞斯菩薩<b>ｏ</b>久經劫數<b>ｏ</b>而作度脫<br>
				<br>
				譬如有人<b>ｏ</b>迷失本家<b>ｏ</b>誤入險道<b>ｏ</b>其險道中<b>ｏ</b>多諸夜叉<b>ｏ</b>及虎狼師子<b>ｏ</b>蚖蛇蝮蠍<b>ｏ</b>如是迷人<b>ｏ</b>在險道中<b>ｏ</b>須臾之間<b>ｏ</b>即遭諸毒<b>ｏ</b>有一知識<b>ｏ</b>多解大術<b>ｏ</b>善禁是毒<b>ｏ</b>乃及夜叉諸惡毒等<b>ｏ</b>忽逢迷人<b>ｏ</b>欲進險道<b>ｏ</b>而語之言<b>ｏ</b>咄哉<b>ｏ</b>男子<b>ｏ</b>為何事故<b>ｏ</b>而入此路<b>ｏ</b>有何異術<b>ｏ</b>能制諸毒<b>ｏ</b>是迷路人<b>ｏ</b>忽聞是語<b>ｏ</b>方知險道<b>ｏ</b>即便退步<b>ｏ</b>求出此路<b>ｏ</b>是善知識<b>ｏ</b>提携接手<b>ｏ</b>引出險道<b>ｏ</b>免諸惡毒<b>ｏ</b>至于好道<b>ｏ</b>令得安樂<b>ｏ</b>而語之言<b>ｏ</b>咄哉<b>ｏ</b>迷人<b>ｏ</b>自今已後<b>ｏ</b>勿履是道<b>ｏ</b>此路入者<b>ｏ</b>卒難得出<b>ｏ</b>復損性命<b>ｏ</b>是迷路人<b>ｏ</b>亦生感重<b>ｏ</b>臨別之時<b>ｏ</b>知識又言<b>ｏ</b>若見親知及諸路人<b>ｏ</b>若男若女<b>ｏ</b>言於此路多諸毒惡<b>ｏ</b>喪失性命<b>ｏ</b>無令是眾<b>ｏ</b>自取其死<br>
				<br>
				是故地藏菩薩具大慈悲<b>ｏ</b>救拔罪苦眾生<b>ｏ</b>生天人中<b>ｏ</b>令受妙樂<b>ｏ</b>是諸罪眾<b>ｏ</b>知業道苦<b>ｏ</b>脫得出離<b>ｏ</b>永不再歷<b>ｏ</b>如迷路人<b>ｏ</b>誤入險道<b>ｏ</b>遇善知識<b>ｏ</b>引接令出<b>ｏ</b>永不復入<b>ｏ</b>逢見他人<b>ｏ</b>復勸莫入<b>ｏ</b>自言<b>ｏ</b>因是迷故<b>ｏ</b>得解脫竟<b>ｏ</b>更不復入<b>ｏ</b>若再履踐<b>ｏ</b>猶尚迷誤<b>ｏ</b>不覺舊曾所落險道<b>ｏ</b>或致失命<b>ｏ</b>如墮惡趣<b>ｏ</b>地藏菩薩方便力故<b>ｏ</b>使令解脫<b>ｏ</b>生人天中<b>ｏ</b>旋又再入<b>ｏ</b>若業結重<b>ｏ</b>永處地獄<b>ｏ</b>無解脫時<br>
				<br>
				爾時<b>ｏ</b>惡毒鬼王合掌恭敬<b>ｏ</b>白佛言<b>ｏ</b>世尊<b>ｏ</b>我等諸鬼王<b>ｏ</b>其數無量<b>ｏ</b>在閻浮提<b>ｏ</b>或利益人<b>ｏ</b>或損害人<b>ｏ</b>各各不同<b>ｏ</b>然是業報<b>ｏ</b>使我眷屬<b>ｏ</b>遊行世界<b>ｏ</b>多惡少善<b>ｏ</b>過人家庭<b>ｏ</b>或城邑聚落<b>ｏ</b>莊園房舍<b>ｏ</b>或有男子女人<b>ｏ</b>修毛髮善事<b>ｏ</b>乃至懸一旛一蓋<b>ｏ</b>少香少華<b>ｏ</b>供養佛像及菩薩像<b>ｏ</b>或轉讀尊經<b>ｏ</b>燒香供養一句一偈<b>ｏ</b>我等鬼王<b>ｏ</b>敬禮是人<b>ｏ</b>如過去<b>ｏ</b>現在<b>ｏ</b>未來諸佛<b>ｏ</b>勅諸小鬼<b>ｏ</b>各有大力<b>ｏ</b>及土地分<b>ｏ</b>便令衛護<b>ｏ</b>不令惡事橫事<b>ｏ</b>惡病橫病<b>ｏ</b>乃至不如意事<b>ｏ</b>近於此舍等處<b>ｏ</b>何況入門<b>ｏ</b>佛讚鬼王<b>ｏ</b>善哉<b>ｏ</b>善哉<b>ｏ</b>汝等及與閻羅<b>ｏ</b>能如是擁護善男女等<b>ｏ</b>吾亦告梵王帝釋<b>ｏ</b>令衛護汝<br>
				<br>
				說是語時<b>ｏ</b>會中有一鬼王<b>ｏ</b>名曰主命<b>ｏ</b>白佛言<b>ｏ</b>世尊<b>ｏ</b>我本業緣<b>ｏ</b>主閻浮人命<b>ｏ</b>生時死時<b>ｏ</b>我皆主之<b>ｏ</b>在我本願<b>ｏ</b>甚欲利益<b>ｏ</b>自是眾生<b>ｏ</b>不會我意<b>ｏ</b>致令生死<b>ｏ</b>俱不得安<br>
				<br>
				何以故<b>ｏ</b>是閻浮提人<b>ｏ</b>初生之時<b>ｏ</b>不問男女<b>ｏ</b>或欲生時<b>ｏ</b>但作善事<b>ｏ</b>增益舍宅<b>ｏ</b>自令土地無量歡喜<b>ｏ</b>擁護子母<b>ｏ</b>得大安樂<b>ｏ</b>利益眷屬<b>ｏ</b>或已生下<b>ｏ</b>慎勿殺害<b>ｏ</b>取諸鮮味<b>ｏ</b>供給產母<b>ｏ</b>及廣聚眷屬<b>ｏ</b>飲酒食肉<b>ｏ</b>歌樂絃管<b>ｏ</b>能令子母<b>ｏ</b>不得安樂<br>
				<br>
				何以故<b>ｏ</b>是產難時<b>ｏ</b>有無數惡鬼<b>ｏ</b>及魍魎精魅<b>ｏ</b>欲食腥血<b>ｏ</b>是我早令舍宅土地靈祇<b>ｏ</b>荷護子母<b>ｏ</b>使令安樂<b>ｏ</b>而得利益<b>ｏ</b>如是之人<b>ｏ</b>見安樂故<b>ｏ</b>便合設福<b>ｏ</b>答諸土地<b>ｏ</b>翻為殺害<b>ｏ</b>集聚眷屬<b>ｏ</b>以是之故<b>ｏ</b>犯殃自受<b>ｏ</b>子母俱損<br>
				<br>
				又閻浮提臨命終人<b>ｏ</b>不問善惡<b>ｏ</b>我欲令是命終之人<b>ｏ</b>不落惡道<b>ｏ</b>何況自修善根<b>ｏ</b>增我力故<b>ｏ</b>是閻浮提行善之人<b>ｏ</b>臨命終時<b>ｏ</b>亦有百千惡道鬼神<b>ｏ</b>或變作父母<b>ｏ</b>乃至諸眷屬<b>ｏ</b>引接亡人<b>ｏ</b>令落惡道<b>ｏ</b>何況本造惡者<br>
				<br>
				世尊<b>ｏ</b>如是閻浮提男子女人<b>ｏ</b>臨命終時<b>ｏ</b>神識惛昧<b>ｏ</b>不辯善惡<b>ｏ</b>乃至眼耳<b>ｏ</b>更無見聞<b>ｏ</b>是諸眷屬<b>ｏ</b>當須設大供養<b>ｏ</b>轉讀尊經<b>ｏ</b>念佛菩薩名號<b>ｏ</b>如是善緣<b>ｏ</b>能令亡者<b>ｏ</b>離諸惡道<b>ｏ</b>諸魔鬼神<b>ｏ</b>悉皆退散<b>ｏ</b>世尊<b>ｏ</b>一切眾生臨命終時<b>ｏ</b>若得聞一佛名<b>ｏ</b>一菩薩名<b>ｏ</b>或大乘經典一句一偈<b>ｏ</b>我觀如是輩人<b>ｏ</b>除五無間殺害之罪<b>ｏ</b>小小惡業<b>ｏ</b>合墮惡趣者<b>ｏ</b>尋即解脫<br>
				<br>
				佛告主命鬼王<b>ｏ</b>汝大慈故<b>ｏ</b>能發如是大願<b>ｏ</b>於生死中<b>ｏ</b>護諸眾生<b>ｏ</b>若未來世中<b>ｏ</b>有男子女人<b>ｏ</b>至生死時<b>ｏ</b>汝莫退是願<b>ｏ</b>總令解脫<b>ｏ</b>永得安樂<br>
				<br>
				鬼王白佛言<b>ｏ</b>願不有慮<b>ｏ</b>我畢是形<b>ｏ</b>念念擁護閻浮眾生<b>ｏ</b>生時死時<b>ｏ</b>俱得安樂<b>ｏ</b>但願諸眾生<b>ｏ</b>於生死時<b>ｏ</b>信受我語<b>ｏ</b>無不解脫<b>ｏ</b>獲大利益<br>
				<br>
				爾時<b>ｏ</b>佛告地藏菩薩<b>ｏ</b>是大鬼王主命者<b>ｏ</b>已曾經百千生<b>ｏ</b>作大鬼王<b>ｏ</b>於生死中<b>ｏ</b>擁護眾生<b>ｏ</b>是大士<b>ｏ</b>慈悲願故<b>ｏ</b>現大鬼身<b>ｏ</b>實非鬼也<b>ｏ</b>却後過一百七十劫<b>ｏ</b>當得成佛<b>ｏ</b>號曰無相如來<b>ｏ</b>劫名安樂<b>ｏ</b>世界名淨住<b>ｏ</b>其佛壽命<b>ｏ</b>不可計劫<b>ｏ</b>地藏<b>ｏ</b>是大鬼王<b>ｏ</b>其事如是<b>ｏ</b>不可思議<b>ｏ</b>所度天人<b>ｏ</b>亦不可限量
			</p>
		</section>
		<hr>
		<section>
			<h3>稱佛名號品第九</h3>
			<p>
				爾時<b>ｏ</b>地藏菩薩摩訶薩白佛言<b>ｏ</b>世尊<b>ｏ</b>我今為未來眾生<b>ｏ</b>演利益事<b>ｏ</b>於生死中<b>ｏ</b>得大利益<b>ｏ</b>唯願世尊<b>ｏ</b>聽我說之<br>
				<br>
				佛告地藏菩薩<b>ｏ</b>汝今欲興慈悲<b>ｏ</b>救拔一切罪苦六道眾生<b>ｏ</b>演不思議事<b>ｏ</b>今正是時<b>ｏ</b>唯當速說<b>ｏ</b>吾即涅槃<b>ｏ</b>使汝早畢是願<b>ｏ</b>吾亦無憂現在未來一切眾生<br>
				<br>
				地藏菩薩白佛言<b>ｏ</b>世尊<b>ｏ</b>過去無量阿僧祇劫<b>ｏ</b>有佛出世<b>ｏ</b>號無邊身如來<b>ｏ</b>若有男子女人<b>ｏ</b>聞是佛名<b>ｏ</b>暫生恭敬<b>ｏ</b>即得超越四十劫生死重罪<b>ｏ</b>何況塑畫形像<b>ｏ</b>供養讚歎<b>ｏ</b>其人獲福<b>ｏ</b>無量無邊<br>
				<br>
				又於過去恒河沙劫<b>ｏ</b>有佛出世<b>ｏ</b>號寶性如來<b>ｏ</b>若有男子女人<b>ｏ</b>聞是佛名<b>ｏ</b>一彈指頃<b>ｏ</b>發心歸依<b>ｏ</b>是人於無上道<b>ｏ</b>永不退轉<b>ｏ</b>又於過去<b>ｏ</b>有佛出世<b>ｏ</b>號波頭摩勝如來<b>ｏ</b>若有男子女人<b>ｏ</b>聞是佛名<b>ｏ</b>歷於耳根<b>ｏ</b>是人當得千返生於六欲天中<b>ｏ</b>何況志心稱念<br>
				<br>
				又於過去不可說不可說阿僧祇劫<b>ｏ</b>有佛出世<b>ｏ</b>號師子吼如來<b>ｏ</b>若有男子女人<b>ｏ</b>聞是佛名<b>ｏ</b>一念歸依<b>ｏ</b>是人得遇無量諸佛<b>ｏ</b>摩頂授記<b>ｏ</b>又於過去<b>ｏ</b>有佛出世<b>ｏ</b>號拘留孫佛<b>ｏ</b>若有男子女人<b>ｏ</b>聞是佛名<b>ｏ</b>志心瞻禮<b>ｏ</b>或復讚歎<b>ｏ</b>是人於賢劫千佛會中<b>ｏ</b>為大梵王<b>ｏ</b>得授上記<br>
				<br>
				又於過去<b>ｏ</b>有佛出世<b>ｏ</b>號毘婆尸<b>ｏ</b>若有男子女人<b>ｏ</b>聞是佛名<b>ｏ</b>永不墮惡道<b>ｏ</b>常生人天<b>ｏ</b>受勝妙樂<br>
				<br>
				又於過去無量無數恒河沙劫<b>ｏ</b>有佛出世<b>ｏ</b>號寶勝如來<b>ｏ</b>若有男子女人<b>ｏ</b>聞是佛名<b>ｏ</b>畢竟不墮惡道<b>ｏ</b>常在天上<b>ｏ</b>受勝妙樂<br>
				<br>
				又於過去<b>ｏ</b>有佛出世<b>ｏ</b>號寶相如來<b>ｏ</b>若有男子女人<b>ｏ</b>聞是佛名<b>ｏ</b>生恭敬心<b>ｏ</b>是人不久<b>ｏ</b>得阿羅漢果<br>
				<br>
				又於過去<b>ｏ</b>無量阿僧祇劫<b>ｏ</b>有佛出世<b>ｏ</b>號袈裟幢如來<b>ｏ</b>若有男子女人<b>ｏ</b>聞是佛名者<b>ｏ</b>超一百大劫生死之罪<br>
				<br>
				又於過去<b>ｏ</b>有佛出世<b>ｏ</b>號大通山王如來<b>ｏ</b>若有男子女人<b>ｏ</b>聞是佛名者<b>ｏ</b>是人得遇恒河沙佛<b>ｏ</b>廣為說法<b>ｏ</b>必成菩提<b>ｏ</b>又於過去<b>ｏ</b>有淨月佛<b>ｏ</b>山王佛<b>ｏ</b>智勝佛<b>ｏ</b>淨名王佛<b>ｏ</b>智成就佛<b>ｏ</b>無上佛<b>ｏ</b>妙聲佛<b>ｏ</b>滿月佛<b>ｏ</b>月面佛<b>ｏ</b>有如是等不可說佛<br>
				<br>
				世尊<b>ｏ</b>現在未來一切眾生<b>ｏ</b>若天若人<b>ｏ</b>若男若女<b>ｏ</b>但念得一佛名號<b>ｏ</b>功德無量<b>ｏ</b>何況多名<b>ｏ</b>是眾生等<b>ｏ</b>生時死時<b>ｏ</b>自得大利<b>ｏ</b>終不墮惡道<b>ｏ</b>若有臨命終人<b>ｏ</b>家中眷屬<b>ｏ</b>乃至一人<b>ｏ</b>為是病人<b>ｏ</b>高聲念一佛名<b>ｏ</b>是命終人<b>ｏ</b>除五無間罪<b>ｏ</b>餘業報等<b>ｏ</b>悉得銷滅<b>ｏ</b>是五無間罪<b>ｏ</b>雖至極重<b>ｏ</b>動經億劫<b>ｏ</b>了不得出<b>ｏ</b>承斯臨命終時<b>ｏ</b>他人為其稱念佛名<b>ｏ</b>於是罪中亦漸銷滅<b>ｏ</b>何況眾生<b>ｏ</b>自稱自念<b>ｏ</b>獲福無量<b>ｏ</b>滅無量罪
			</p>
		</section>
		<hr>
		<section>
			<h3>校量布施功德緣品第十</h3>
			<p>
				爾時<b>ｏ</b>地藏菩薩摩訶薩承佛威神<b>ｏ</b>從座而起<b>ｏ</b>胡跪合掌<b>ｏ</b>白佛言<b>ｏ</b>世尊<b>ｏ</b>我觀業道眾生<b>ｏ</b>校量布施<b>ｏ</b>有輕有重<b>ｏ</b>有一生受福<b>ｏ</b>有十生受福<b>ｏ</b>有百生千生受大福利者<b>ｏ</b>是事云何<b>ｏ</b>唯願世尊<b>ｏ</b>為我說之<br>
				<br>
				爾時<b>ｏ</b>佛告地藏菩薩<b>ｏ</b>吾今於忉利天宮<b>ｏ</b>一切眾會<b>ｏ</b>說閻浮提布施<b>ｏ</b>校量功德輕重<b>ｏ</b>汝當諦聽<b>ｏ</b>吾為汝說<br>
				<br>
				地藏白佛言<b>ｏ</b>我疑是事<b>ｏ</b>願樂欲聞<br>
				<br>
				佛告地藏菩薩<b>ｏ</b>南閻浮提<b>ｏ</b>有諸國王<b>ｏ</b>宰輔大臣<b>ｏ</b>大長者<b>ｏ</b>大剎利<b>ｏ</b>大婆羅門等<b>ｏ</b>若遇最下貧窮<b>ｏ</b>乃至癃殘瘖瘂<b>ｏ</b>聾癡無目<b>ｏ</b>如是種種不完具者<b>ｏ</b>是大國王等<b>ｏ</b>欲布施時<b>ｏ</b>若能具大慈悲<b>ｏ</b>下心含笑<b>ｏ</b>親手遍布施<b>ｏ</b>或使人施<b>ｏ</b>軟言慰喻<b>ｏ</b>是國王等<b>ｏ</b>所獲福利<b>ｏ</b>如布施百恒河沙佛功德之利<b>ｏ</b>何以故<b>ｏ</b>緣是國王等<b>ｏ</b>於是最貧賤輩<b>ｏ</b>及不完具者<b>ｏ</b>發大慈心<b>ｏ</b>是故福利<b>ｏ</b>有如此報<b>ｏ</b>百千生中<b>ｏ</b>常得七寶具足<b>ｏ</b>何況衣食受用<br>
				<br>
				復次<b>ｏ</b>地藏<b>ｏ</b>若未來世<b>ｏ</b>有諸國王<b>ｏ</b>至婆羅門等<b>ｏ</b>遇佛塔寺<b>ｏ</b>或佛形像<b>ｏ</b>乃至菩薩<b>ｏ</b>聲聞<b>ｏ</b>辟支佛像<b>ｏ</b>躬自營辦<b>ｏ</b>供養布施<b>ｏ</b>是國王等<b>ｏ</b>當得三劫為帝釋身<b>ｏ</b>受勝妙樂<b>ｏ</b>若能以此布施福利<b>ｏ</b>迴向法界<b>ｏ</b>是大國王等<b>ｏ</b>於十劫中<b>ｏ</b>常為大梵天王<br>
				<br>
				復次<b>ｏ</b>地藏<b>ｏ</b>若未來世<b>ｏ</b>有諸國王<b>ｏ</b>至婆羅門等<b>ｏ</b>遇先佛塔廟<b>ｏ</b>或至經像<b>ｏ</b>毀壞破落<b>ｏ</b>乃能發心修補<b>ｏ</b>是國王等<b>ｏ</b>或自營辦<b>ｏ</b>或勸他人<b>ｏ</b>乃至百千人等<b>ｏ</b>布施結緣<b>ｏ</b>是國王等<b>ｏ</b>百千生中<b>ｏ</b>常為轉輪王身<b>ｏ</b>如是他人同布施者<b>ｏ</b>百千生中<b>ｏ</b>常為小國王身<b>ｏ</b>更能於塔廟前<b>ｏ</b>發迴向心<b>ｏ</b>如是國王<b>ｏ</b>乃及諸人<b>ｏ</b>盡成佛道<b>ｏ</b>以此果報<b>ｏ</b>無量無邊<br>
				<br>
				復次<b>ｏ</b>地藏<b>ｏ</b>未來世中<b>ｏ</b>有諸國王<b>ｏ</b>及婆羅門等<b>ｏ</b>見諸老病<b>ｏ</b>及生產婦女<b>ｏ</b>若一念間<b>ｏ</b>具大慈心<b>ｏ</b>布施醫藥<b>ｏ</b>飲食<b>ｏ</b>臥具<b>ｏ</b>使令安樂<b>ｏ</b>如是福利<b>ｏ</b>最不思議<b>ｏ</b>一百劫中<b>ｏ</b>常為淨居天主<b>ｏ</b>二百劫中<b>ｏ</b>常為六欲天主<b>ｏ</b>畢竟成佛<b>ｏ</b>永不墮惡道<b>ｏ</b>乃至百千生中<b>ｏ</b>耳不聞苦聲<br>
				<br>
				復次<b>ｏ</b>地藏<b>ｏ</b>若未來世中<b>ｏ</b>有諸國王<b>ｏ</b>及婆羅門等<b>ｏ</b>能作如是布施<b>ｏ</b>獲福無量<b>ｏ</b>更能迴向<b>ｏ</b>不問多少<b>ｏ</b>畢竟成佛<b>ｏ</b>何況釋梵轉輪之報<b>ｏ</b>是故<b>ｏ</b>地藏<b>ｏ</b>普勸眾生<b>ｏ</b>當如是學<br>
				<br>
				復次<b>ｏ</b>地藏<b>ｏ</b>未來世中<b>ｏ</b>若善男子<b>ｏ</b>善女人<b>ｏ</b>於佛法中<b>ｏ</b>種少善根<b>ｏ</b>毛髮沙塵等許<b>ｏ</b>所受福利<b>ｏ</b>不可為喻<b>ｏ</b>復次<b>ｏ</b>地藏<b>ｏ</b>未來世中<b>ｏ</b>若有善男子<b>ｏ</b>善女人<b>ｏ</b>遇佛形像<b>ｏ</b>菩薩形像<b>ｏ</b>辟支佛形像<b>ｏ</b>轉輪王形像<b>ｏ</b>布施供養<b>ｏ</b>得無量福<b>ｏ</b>常在人天<b>ｏ</b>受勝妙樂<b>ｏ</b>若能迴向法界<b>ｏ</b>是人福利<b>ｏ</b>不可為喻<br>
				<br>
				復次<b>ｏ</b>地藏<b>ｏ</b>未來世中<b>ｏ</b>若有善男子<b>ｏ</b>善女人<b>ｏ</b>遇大乘經典<b>ｏ</b>或聽聞一偈一句<b>ｏ</b>發殷重心<b>ｏ</b>讚歎恭敬<b>ｏ</b>布施供養<b>ｏ</b>是人獲大果報<b>ｏ</b>無量無邊<b>ｏ</b>若能迴向法界<b>ｏ</b>其福不可為喻<br>
				<br>
				復次<b>ｏ</b>地藏<b>ｏ</b>若未來世中<b>ｏ</b>有善男子<b>ｏ</b>善女人<b>ｏ</b>遇佛塔寺<b>ｏ</b>大乘經典新者<b>ｏ</b>布施供養<b>ｏ</b>瞻禮讚歎<b>ｏ</b>恭敬合掌<b>ｏ</b>若遇故者或毀壞者<b>ｏ</b>修補營理<b>ｏ</b>或獨發心<b>ｏ</b>或勸多人同共發心<b>ｏ</b>如是等輩<b>ｏ</b>三十生中<b>ｏ</b>常為諸小國王<b>ｏ</b>檀越之人<b>ｏ</b>常為輪王<b>ｏ</b>還以善法<b>ｏ</b>教化諸小國王<br>
				<br>
				復次<b>ｏ</b>地藏<b>ｏ</b>未來世中<b>ｏ</b>若有善男子<b>ｏ</b>善女人<b>ｏ</b>於佛法中<b>ｏ</b>所種善根<b>ｏ</b>或布施供養<b>ｏ</b>或修補塔寺<b>ｏ</b>或裝理經典<b>ｏ</b>乃至一毛一塵<b>ｏ</b>一沙一渧<b>ｏ</b>如是善事<b>ｏ</b>但能迴向法界<b>ｏ</b>是人功德<b>ｏ</b>百千生中<b>ｏ</b>受上妙樂<b>ｏ</b>如但迴向自家眷屬<b>ｏ</b>或自身利益<b>ｏ</b>如是之果<b>ｏ</b>即三生受樂<b>ｏ</b>捨一得萬報<b>ｏ</b>是故<b>ｏ</b>地藏<b>ｏ</b>布施因緣<b>ｏ</b>其事如是
			</p>
		</section>
		<hr>
		<section>
			<h3>地神護法品第十一</h3>
			<p>
				爾時<b>ｏ</b>堅牢地神白佛言<b>ｏ</b>世尊<b>ｏ</b>我從昔來<b>ｏ</b>瞻視頂禮無量菩薩摩訶薩<b>ｏ</b>皆是大不可思議神通智慧<b>ｏ</b>廣度眾生<b>ｏ</b>是地藏菩薩摩訶薩<b>ｏ</b>於諸菩薩<b>ｏ</b>誓願深重<b>ｏ</b>世尊<b>ｏ</b>是地藏菩薩<b>ｏ</b>於閻浮提<b>ｏ</b>有大因緣<b>ｏ</b>如文殊<b>ｏ</b>普賢<b>ｏ</b>觀音<b>ｏ</b>彌勒<b>ｏ</b>亦化百千身形<b>ｏ</b>度於六道<b>ｏ</b>其願尚有畢竟<b>ｏ</b>是地藏菩薩<b>ｏ</b>教化六道一切眾生<b>ｏ</b>所發誓願劫數<b>ｏ</b>如千百億恒河沙<br>
				<br>
				世尊<b>ｏ</b>我觀未來及現在眾生<b>ｏ</b>於所住處<b>ｏ</b>於南方清潔之地<b>ｏ</b>以土石竹木<b>ｏ</b>作其龕室<b>ｏ</b>是中能塑畫<b>ｏ</b>乃至金銀銅鐵<b>ｏ</b>作地藏形像<b>ｏ</b>燒香供養<b>ｏ</b>瞻禮讚歎<b>ｏ</b>是人居處<b>ｏ</b>即得十種利益<b>ｏ</b>何等為十<b>ｏ</b>一者<b>ｏ</b>土地豐壤<b>ｏ</b>二者<b>ｏ</b>家宅永安<b>ｏ</b>三者<b>ｏ</b>先亡生天<b>ｏ</b>四者<b>ｏ</b>現存益壽<b>ｏ</b>五者<b>ｏ</b>所求遂意<b>ｏ</b>六者<b>ｏ</b>無水火災<b>ｏ</b>七者<b>ｏ</b>虛耗辟除<b>ｏ</b>八者<b>ｏ</b>杜絕惡夢<b>ｏ</b>九者<b>ｏ</b>出入神護<b>ｏ</b>十者<b>ｏ</b>多遇聖因<br>
				<br>
				世尊<b>ｏ</b>未來世中<b>ｏ</b>及現在眾生<b>ｏ</b>若能於所住處方面<b>ｏ</b>作如是供養<b>ｏ</b>得如是利益<br>
				<br>
				復白佛言<b>ｏ</b>世尊<b>ｏ</b>未來世中<b>ｏ</b>若有善男子<b>ｏ</b>善女人<b>ｏ</b>於所住處<b>ｏ</b>有此經典及菩薩像<b>ｏ</b>是人更能轉讀經典<b>ｏ</b>供養菩薩<b>ｏ</b>我常日夜<b>ｏ</b>以本神力<b>ｏ</b>衛護是人<b>ｏ</b>乃至水火盜賊<b>ｏ</b>大橫小橫<b>ｏ</b>一切惡事<b>ｏ</b>悉皆銷滅<br>
				<br>
				佛告堅牢地神<b>ｏ</b>汝大神力<b>ｏ</b>諸神少及<b>ｏ</b>何以故<b>ｏ</b>閻浮土地<b>ｏ</b>悉蒙汝護<b>ｏ</b>乃至草木沙石<b>ｏ</b>稻麻竹葦<b>ｏ</b>穀米寶貝<b>ｏ</b>從地而有<b>ｏ</b>皆因汝力<b>ｏ</b>又常稱揚地藏菩薩利益之事<b>ｏ</b>汝之功德<b>ｏ</b>及以神通<b>ｏ</b>百千倍於常分<b>ｏ</b>地神<b>ｏ</b>若未來世中<b>ｏ</b>有善男子<b>ｏ</b>善女人<b>ｏ</b>供養菩薩<b>ｏ</b>及轉讀是經<b>ｏ</b>但依地藏本願經一事修行者<b>ｏ</b>汝以本神力<b>ｏ</b>而擁護之<b>ｏ</b>勿令一切災害<b>ｏ</b>及不如意事<b>ｏ</b>輒聞於耳<b>ｏ</b>何況令受<b>ｏ</b>非但汝獨護是人故<b>ｏ</b>亦有釋梵眷屬<b>ｏ</b>諸天眷屬<b>ｏ</b>擁護是人<b>ｏ</b>何故得如是聖賢擁護<b>ｏ</b>皆由瞻禮地藏形像<b>ｏ</b>及轉讀是本願經故<b>ｏ</b>自然畢竟出離苦海<b>ｏ</b>證涅槃樂<b>ｏ</b>以是之故<b>ｏ</b>得大擁護
			</p>
		</section>
		<hr>
		<section>
			<h3>見聞利益品第十二</h3>
			<p>
				爾時<b>ｏ</b>世尊從頂門上<b>ｏ</b>放百千萬億大毫相光<b>ｏ</b>所謂白毫相光<b>ｏ</b>大白毫相光<b>ｏ</b>瑞毫相光<b>ｏ</b>大瑞毫相光<b>ｏ</b>玉毫相光<b>ｏ</b>大玉毫相光<b>ｏ</b>紫毫相光<b>ｏ</b>大紫毫相光<b>ｏ</b>青毫相光<b>ｏ</b>大青毫相光<b>ｏ</b>碧毫相光<b>ｏ</b>大碧毫相光<b>ｏ</b>紅毫相光<b>ｏ</b>大紅毫相光<b>ｏ</b>綠毫相光<b>ｏ</b>大綠毫相光<b>ｏ</b>金毫相光<b>ｏ</b>大金毫相光<b>ｏ</b>慶雲毫相光<b>ｏ</b>大慶雲毫相光<b>ｏ</b>千輪毫光<b>ｏ</b>大千輪毫光<b>ｏ</b>寶輪毫光<b>ｏ</b>大寶輪毫光<b>ｏ</b>日輪毫光<b>ｏ</b>大日輪毫光<b>ｏ</b>月輪毫光<b>ｏ</b>大月輪毫光<b>ｏ</b>宮殿毫光<b>ｏ</b>大宮殿毫光<b>ｏ</b>海雲毫光<b>ｏ</b>大海雲毫光<b>ｏ</b>於頂門上<b>ｏ</b>放如是等毫相光已<b>ｏ</b>出微妙音<b>ｏ</b>告諸大眾<b>ｏ</b>天龍八部<b>ｏ</b>人<b>ｏ</b>非人等<b>ｏ</b>聽吾今日於忉利天宮稱揚讚歎地藏菩薩於人天中利益等事<b>ｏ</b>不思議事<b>ｏ</b>超聖因事<b>ｏ</b>證十地事<b>ｏ</b>畢竟不退阿耨多羅三藐三菩提事<br>
				<br>
				說是語時<b>ｏ</b>會中有一菩薩摩訶薩<b>ｏ</b>名觀世音<b>ｏ</b>從座而起<b>ｏ</b>胡跪合掌<b>ｏ</b>白佛言<b>ｏ</b>世尊<b>ｏ</b>是地藏菩薩摩訶薩<b>ｏ</b>具大慈悲<b>ｏ</b>憐愍罪苦眾生<b>ｏ</b>於千萬億世界<b>ｏ</b>化千萬億身<b>ｏ</b>所有功德<b>ｏ</b>及不思議威神之力<b>ｏ</b>我聞世尊與十方無量諸佛<b>ｏ</b>異口同音<b>ｏ</b>讚歎地藏菩薩云<b>ｏ</b>正使過去現在未來諸佛<b>ｏ</b>說其功德<b>ｏ</b>猶不能盡<b>ｏ</b>向者<b>ｏ</b>又蒙世尊普告大眾<b>ｏ</b>欲稱揚地藏利益等事<b>ｏ</b>唯願世尊<b>ｏ</b>為現在未來一切眾生<b>ｏ</b>稱揚地藏不思議事<b>ｏ</b>令天龍八部<b>ｏ</b>瞻禮獲福<br>
				<br>
				佛告觀世音菩薩<b>ｏ</b>汝於娑婆世界<b>ｏ</b>有大因緣<b>ｏ</b>若天若龍<b>ｏ</b>若男若女<b>ｏ</b>若神若鬼<b>ｏ</b>乃至六道罪苦眾生<b>ｏ</b>聞汝名者<b>ｏ</b>見汝形者<b>ｏ</b>戀慕汝者<b>ｏ</b>讚歎汝者<b>ｏ</b>是諸眾生<b>ｏ</b>於無上道<b>ｏ</b>必不退轉<b>ｏ</b>常生人天<b>ｏ</b>具受妙樂<b>ｏ</b>因果將熟<b>ｏ</b>遇佛授記<b>ｏ</b>汝今具大慈悲<b>ｏ</b>憐愍眾生<b>ｏ</b>及天龍八部<b>ｏ</b>聽吾宣說地藏菩薩不思議利益之事<b>ｏ</b>汝當諦聽<b>ｏ</b>吾今說之<br>
				<br>
				觀世音言<b>ｏ</b>唯然<b>ｏ</b>世尊<b>ｏ</b>願樂欲聞<br>
				<br>
				佛告觀世音菩薩<b>ｏ</b>未來現在諸世界中<b>ｏ</b>有天人受天福盡<b>ｏ</b>有五衰相現<b>ｏ</b>或有墮於惡道之者<b>ｏ</b>如是天人<b>ｏ</b>若男若女<b>ｏ</b>當現相時<b>ｏ</b>或見地藏菩薩形像<b>ｏ</b>或聞地藏菩薩名<b>ｏ</b>一瞻一禮<b>ｏ</b>是諸天人<b>ｏ</b>轉增天福<b>ｏ</b>受大快樂<b>ｏ</b>永不墮三惡道報<b>ｏ</b>何況見聞菩薩<b>ｏ</b>以諸香<b>ｏ</b>華<b>ｏ</b>衣服<b>ｏ</b>飲食<b>ｏ</b>寶貝<b>ｏ</b>瓔珞<b>ｏ</b>布施供養<b>ｏ</b>所獲功德福利<b>ｏ</b>無量無邊<br>
				<br>
				復次<b>ｏ</b>觀世音<b>ｏ</b>若未來現在諸世界中<b>ｏ</b>六道眾生<b>ｏ</b>臨命終時<b>ｏ</b>得聞地藏菩薩名<b>ｏ</b>一聲歷耳根者<b>ｏ</b>是諸眾生<b>ｏ</b>永不歷三惡道苦<b>ｏ</b>何況臨命終時<b>ｏ</b>父母眷屬<b>ｏ</b>將是命終人舍宅<b>ｏ</b>財物<b>ｏ</b>寶貝<b>ｏ</b>衣服<b>ｏ</b>塑畫地藏形像<b>ｏ</b>或使病人未終之時<b>ｏ</b>眼耳見聞<b>ｏ</b>知道眷屬將舍宅寶貝等<b>ｏ</b>為其自身<b>ｏ</b>塑畫地藏菩薩形像<b>ｏ</b>是人若是業報合受重病者<b>ｏ</b>承斯功德<b>ｏ</b>尋即除愈<b>ｏ</b>壽命增益<b>ｏ</b>是人若是業報命盡<b>ｏ</b>應有一切罪障業障<b>ｏ</b>合墮惡趣者<b>ｏ</b>承斯功德<b>ｏ</b>命終之後<b>ｏ</b>即生人天<b>ｏ</b>受勝妙樂<b>ｏ</b>一切罪障<b>ｏ</b>悉皆銷滅<br>
				<br>
				復次<b>ｏ</b>觀世音菩薩<b>ｏ</b>若未來世<b>ｏ</b>有男子女人<b>ｏ</b>或乳哺時<b>ｏ</b>或三歲<b>ｏ</b>五歲<b>ｏ</b>十歲已下<b>ｏ</b>亡失父母<b>ｏ</b>乃及亡失兄弟姊妹<b>ｏ</b>是人年既長大<b>ｏ</b>思憶父母<b>ｏ</b>及諸眷屬<b>ｏ</b>不知落在何趣<b>ｏ</b>生何世界<b>ｏ</b>生何天中<b>ｏ</b>是人若能塑畫地藏菩薩形像<b>ｏ</b>乃至聞名<b>ｏ</b>一瞻一禮<b>ｏ</b>一日至七日<b>ｏ</b>莫退初心<b>ｏ</b>聞名見形<b>ｏ</b>瞻禮供養<b>ｏ</b>是人眷屬<b>ｏ</b>假因業故<b>ｏ</b>墮惡趣者<b>ｏ</b>計當劫數<b>ｏ</b>承斯男女兄弟姊妹塑畫地藏形像<b>ｏ</b>瞻禮功德<b>ｏ</b>尋即解脫<b>ｏ</b>生人天中<b>ｏ</b>受勝妙樂者<b>ｏ</b>即承斯功德<b>ｏ</b>轉增聖因<b>ｏ</b>受無量樂<b>ｏ</b>是人更能三七日中<b>ｏ</b>一心瞻禮地藏形像<b>ｏ</b>念其名字<b>ｏ</b>滿於萬遍<b>ｏ</b>當得菩薩現無邊身<b>ｏ</b>具告是人眷屬生界<b>ｏ</b>或於夢中<b>ｏ</b>菩薩現大神力<b>ｏ</b>親領是人於諸世界<b>ｏ</b>見諸眷屬<b>ｏ</b>更能每日<b>ｏ</b>念菩薩名千遍<b>ｏ</b>至于千日<b>ｏ</b>是人當得菩薩遣所在土地鬼神<b>ｏ</b>終身衛護<b>ｏ</b>現世衣食豐溢<b>ｏ</b>無諸疾苦<b>ｏ</b>乃至橫事不入其門<b>ｏ</b>何況及身<b>ｏ</b>是人畢竟得菩薩摩頂授記<br>
				<br>
				復次<b>ｏ</b>觀世音菩薩<b>ｏ</b>若未來世<b>ｏ</b>有善男子<b>ｏ</b>善女人<b>ｏ</b>欲發廣大慈心<b>ｏ</b>救度一切眾生者<b>ｏ</b>欲修無上菩提者<b>ｏ</b>欲出離三界者<b>ｏ</b>是諸人等<b>ｏ</b>見地藏形像及聞名者<b>ｏ</b>至心歸依<b>ｏ</b>或以香華衣服<b>ｏ</b>寶貝飲食<b>ｏ</b>供養瞻禮<b>ｏ</b>是善男女等<b>ｏ</b>所願速成<b>ｏ</b>永無障礙<br>
				<br>
				復次<b>ｏ</b>觀世音<b>ｏ</b>若未來世<b>ｏ</b>有善男子<b>ｏ</b>善女人<b>ｏ</b>欲求現在未來百千萬億等願<b>ｏ</b>百千萬億等事<b>ｏ</b>但當歸依<b>ｏ</b>瞻禮<b>ｏ</b>供養<b>ｏ</b>讚歎地藏菩薩形像<b>ｏ</b>如是所願所求<b>ｏ</b>悉皆成就<b>ｏ</b>復願地藏菩薩<b>ｏ</b>具大慈悲<b>ｏ</b>永擁護我<b>ｏ</b>是人於睡夢中<b>ｏ</b>即得菩薩摩頂授記<br>
				<br>
				復次<b>ｏ</b>觀世音菩薩<b>ｏ</b>若未來世<b>ｏ</b>善男子<b>ｏ</b>善女人<b>ｏ</b>於大乘經典<b>ｏ</b>深生珍重<b>ｏ</b>發不思議心<b>ｏ</b>欲讀欲誦<b>ｏ</b>縱遇明師<b>ｏ</b>教視令熟<b>ｏ</b>旋得旋忘<b>ｏ</b>動經年月<b>ｏ</b>不能讀誦<b>ｏ</b>是善男子等<b>ｏ</b>有宿業障<b>ｏ</b>未得銷除<b>ｏ</b>故於大乘經典<b>ｏ</b>無讀誦性<b>ｏ</b>如是之人<b>ｏ</b>聞地藏菩薩名<b>ｏ</b>見地藏菩薩像<b>ｏ</b>具以本心恭敬陳白<b>ｏ</b>更以香<b>ｏ</b>華<b>ｏ</b>衣服<b>ｏ</b>飲食<b>ｏ</b>一切玩具<b>ｏ</b>供養菩薩<b>ｏ</b>以淨水一盞<b>ｏ</b>經一日一夜<b>ｏ</b>安菩薩前<b>ｏ</b>然後合掌請服<b>ｏ</b>迴首向南<b>ｏ</b>臨入口時<b>ｏ</b>至心鄭重<b>ｏ</b>服水既畢<b>ｏ</b>慎五辛<b>ｏ</b>酒肉<b>ｏ</b>邪婬<b>ｏ</b>妄語<b>ｏ</b>及諸殺害<b>ｏ</b>一七日<b>ｏ</b>或三七日<b>ｏ</b>是善男子<b>ｏ</b>善女人<b>ｏ</b>於睡夢中<b>ｏ</b>具見地藏菩薩現無邊身<b>ｏ</b>於是人處授灌頂水<b>ｏ</b>其人夢覺<b>ｏ</b>即獲聰明<b>ｏ</b>應是經典<b>ｏ</b>一歷耳根<b>ｏ</b>即當永記<b>ｏ</b>更不忘失一句一偈<br>
				<br>
				復次<b>ｏ</b>觀世音菩薩<b>ｏ</b>若未來世<b>ｏ</b>有諸人等<b>ｏ</b>衣食不足<b>ｏ</b>求者乖願<b>ｏ</b>或多病疾<b>ｏ</b>或多凶衰<b>ｏ</b>家宅不安<b>ｏ</b>眷屬分散<b>ｏ</b>或諸橫事<b>ｏ</b>多來忤身<b>ｏ</b>睡夢之間<b>ｏ</b>多有驚怖<b>ｏ</b>如是人等<b>ｏ</b>聞地藏名<b>ｏ</b>見地藏形<b>ｏ</b>至心恭敬<b>ｏ</b>念滿萬遍<b>ｏ</b>是諸不如意事<b>ｏ</b>漸漸消滅<b>ｏ</b>即得安樂<b>ｏ</b>衣食豐溢<b>ｏ</b>乃至於睡夢中<b>ｏ</b>悉皆安樂<br>
				<br>
				復次<b>ｏ</b>觀世音菩薩<b>ｏ</b>若未來世<b>ｏ</b>有善男子<b>ｏ</b>善女人<b>ｏ</b>或因治生<b>ｏ</b>或因公私<b>ｏ</b>或因生死<b>ｏ</b>或因急事<b>ｏ</b>入山林中<b>ｏ</b>過渡河海<b>ｏ</b>乃及大水<b>ｏ</b>或經險道<b>ｏ</b>是人先當念地藏菩薩名萬遍<b>ｏ</b>所過土地<b>ｏ</b>鬼神衛護<b>ｏ</b>行住坐臥<b>ｏ</b>永保安樂<b>ｏ</b>乃至逢於虎狼師子<b>ｏ</b>一切毒害<b>ｏ</b>不能損之<br>
				<br>
				佛告觀世音菩薩<b>ｏ</b>是地藏菩薩<b>ｏ</b>於閻浮提<b>ｏ</b>有大因緣<b>ｏ</b>若說於諸眾生見聞利益等事<b>ｏ</b>百千劫中<b>ｏ</b>說不能盡<b>ｏ</b>是故<b>ｏ</b>觀世音<b>ｏ</b>汝以神力<b>ｏ</b>流布是經<b>ｏ</b>令娑婆世界眾生<b>ｏ</b>百千萬劫<b>ｏ</b>永受安樂<br>
				<br>
				爾時<b>ｏ</b>世尊而說偈言<br>
				<br>
				吾觀地藏威神力　恒河沙劫說難盡<br>
				見聞瞻禮一念間　利益人天無量事<br>
				若男若女若龍神　報盡應當墮惡道<br>
				至心歸依大士身　壽命轉增除罪障<br>
				少失父母恩愛者　未知魂神在何趣<br>
				兄弟姊妹及諸親　生長以來皆不識<br>
				或塑或畫大士身　悲戀瞻禮不暫捨<br>
				三七日中念其名　菩薩當現無邊體<br>
				示其眷屬所生界　縱墮惡趣尋出離<br>
				若能不退是初心　即獲摩頂受聖記<br>
				欲修無上菩提者　乃至出離三界苦<br>
				是人既發大悲心　先當瞻禮大士像<br>
				一切諸願速成就　永無業障能遮止<br>
				有人發心念經典　欲度群迷超彼岸<br>
				雖立是願不思議　旋讀旋忘多廢失<br>
				斯人有業障惑故　於大乘經不能記<br>
				供養地藏以香華　衣服飲食諸玩具<br>
				以淨水安大士前　一日一夜求服之<br>
				發殷重心慎五辛　酒肉邪淫及妄語<br>
				三七日內勿殺害　至心思念大士名<br>
				即於夢中見無邊　覺來便得利根耳<br>
				應是經教歷耳聞　千萬生中永不忘<br>
				以是大士不思議　能使斯人獲此慧<br>
				貧窮眾生及疾病　家宅凶衰眷屬離<br>
				睡夢之中悉不安　求者乖違無稱遂<br>
				至心瞻禮地藏像　一切惡事皆消滅<br>
				至於夢中盡得安　衣食豐饒神鬼護<br>
				欲入山林及渡海　毒惡禽獸及惡人<br>
				惡神惡鬼并惡風　一切諸難諸苦惱<br>
				但當瞻禮及供養　地藏菩薩大士像<br>
				如是山林大海中　應是諸惡皆消滅<br>
				觀音至心聽吾說　地藏無盡不思議<br>
				百千萬劫說不周　廣宣大士如是力<br>
				地藏名字人若聞　乃至見像瞻禮者<br>
				香華衣服飲食奉　供養百千受妙樂<br>
				若能以此迴法界　畢竟成佛超生死<br>
				是故觀音汝當知　普告恒沙諸國土
			</p>
		</section>
		<hr>
		<section>
			<h3>囑累人天品第十三</h3>
			<p>
				爾時<b>ｏ</b>世尊舉金色臂<b>ｏ</b>又摩地藏菩薩摩訶薩頂<b>ｏ</b>而作是言<b>ｏ</b>地藏<b>ｏ</b>地藏<b>ｏ</b>汝之神力<b>ｏ</b>不可思議<b>ｏ</b>汝之慈悲<b>ｏ</b>不可思議<b>ｏ</b>汝之智慧<b>ｏ</b>不可思議<b>ｏ</b>汝之辯才<b>ｏ</b>不可思議<b>ｏ</b>正使十方諸佛<b>ｏ</b>讚歎宣說汝之不思議事<b>ｏ</b>千萬劫中<b>ｏ</b>不能得盡<b>ｏ</b>地藏<b>ｏ</b>地藏<b>ｏ</b>記吾今日在忉利天中<b>ｏ</b>於百千萬億不可說不可說一切諸佛菩薩<b>ｏ</b>天龍八部大會之中<b>ｏ</b>再以人天諸眾生等<b>ｏ</b>未出三界<b>ｏ</b>在火宅中者<b>ｏ</b>付囑於汝<b>ｏ</b>無令是諸眾生<b>ｏ</b>墮惡趣中一日一夜<b>ｏ</b>何況更落五無間及阿鼻地獄<b>ｏ</b>動經千萬億劫<b>ｏ</b>無有出期<br>
				<br>
				地藏<b>ｏ</b>是南閻浮提眾生<b>ｏ</b>志性無定<b>ｏ</b>習惡者多<b>ｏ</b>縱發善心<b>ｏ</b>須臾即退<b>ｏ</b>若遇惡緣<b>ｏ</b>念念增長<b>ｏ</b>以是之故<b>ｏ</b>吾分是形<b>ｏ</b>百千億化度<b>ｏ</b>隨其根性而度脫之<b>ｏ</b>地藏<b>ｏ</b>吾今殷勤以天人眾<b>ｏ</b>付囑於汝<b>ｏ</b>未來之世<b>ｏ</b>若有天人<b>ｏ</b>及善男子<b>ｏ</b>善女人<b>ｏ</b>於佛法中<b>ｏ</b>種少善根<b>ｏ</b>一毛一塵<b>ｏ</b>一沙一渧<b>ｏ</b>汝以道力<b>ｏ</b>擁護是人<b>ｏ</b>漸修無上<b>ｏ</b>勿令退失<b>ｏ</b>復次<b>ｏ</b>地藏<b>ｏ</b>未來世中<b>ｏ</b>若天若人<b>ｏ</b>隨業報應<b>ｏ</b>落在惡趣<b>ｏ</b>臨墮趣中<b>ｏ</b>或至門首<b>ｏ</b>是諸眾生<b>ｏ</b>若能念得一佛名<b>ｏ</b>一菩薩名<b>ｏ</b>一句一偈大乘經典<b>ｏ</b>是諸眾生<b>ｏ</b>汝以神力<b>ｏ</b>方便救拔<b>ｏ</b>於是人所<b>ｏ</b>現無邊身<b>ｏ</b>為碎地獄<b>ｏ</b>遣令生天<b>ｏ</b>受勝妙樂<br>
				<br>
				爾時<b>ｏ</b>世尊而說偈言<br>
				<br>
				現在未來天人眾　吾今殷勤付囑汝<br>
				以大神通方便度　勿令墮在諸惡趣<br>
				<br>
				爾時<b>ｏ</b>地藏菩薩摩訶薩胡跪合掌<b>ｏ</b>白佛言<b>ｏ</b>世尊<b>ｏ</b>唯願世尊<b>ｏ</b>不以為慮<b>ｏ</b>未來世中<b>ｏ</b>若有善男子<b>ｏ</b>善女人<b>ｏ</b>於佛法中<b>ｏ</b>一念恭敬<b>ｏ</b>我亦百千方便<b>ｏ</b>度脫是人<b>ｏ</b>於生死中<b>ｏ</b>速得解脫<b>ｏ</b>何況聞諸善事<b>ｏ</b>念念修行<b>ｏ</b>自然於無上道<b>ｏ</b>永不退轉<br>
				<br>
				說是語時<b>ｏ</b>會中有一菩薩<b>ｏ</b>名虛空藏<b>ｏ</b>白佛言<b>ｏ</b>世尊<b>ｏ</b>我自至忉利<b>ｏ</b>聞於如來讚歎地藏菩薩威神勢力<b>ｏ</b>不可思議<b>ｏ</b>未來世中<b>ｏ</b>若有善男子<b>ｏ</b>善女人<b>ｏ</b>乃及一切天龍<b>ｏ</b>聞此經典<b>ｏ</b>及地藏名字<b>ｏ</b>或瞻禮形像<b>ｏ</b>得幾種福利<b>ｏ</b>唯願世尊<b>ｏ</b>為未來現在一切眾等<b>ｏ</b>略而說之<br>
				<br>
				佛告虛空藏菩薩<b>ｏ</b>諦聽<b>ｏ</b>諦聽<b>ｏ</b>吾當為汝分別說之<b>ｏ</b>若未來世<b>ｏ</b>有善男子<b>ｏ</b>善女人<b>ｏ</b>見地藏形像<b>ｏ</b>及聞此經<b>ｏ</b>乃至讀誦<b>ｏ</b>香華飲食<b>ｏ</b>衣服珍寶<b>ｏ</b>布施供養<b>ｏ</b>讚歎瞻禮<b>ｏ</b>得二十八種利益<b>ｏ</b>一者天龍護念<b>ｏ</b>二者善果日增<b>ｏ</b>三者集聖上因<b>ｏ</b>四者菩提不退<b>ｏ</b>五者衣食豐足<b>ｏ</b>六者疾疫不臨<b>ｏ</b>七者離水火災<b>ｏ</b>八者無盜賊厄<b>ｏ</b>九者人見欽敬<b>ｏ</b>十者神鬼助持<b>ｏ</b>十一者女轉男身<b>ｏ</b>十二者為王臣女<b>ｏ</b>十三者端正相好<b>ｏ</b>十四者多生天上<b>ｏ</b>十五者或為帝王<b>ｏ</b>十六者宿智命通<b>ｏ</b>十七者有求皆從<b>ｏ</b>十八者眷屬歡樂<b>ｏ</b>十九者諸橫銷滅<b>ｏ</b>二十者業道永除<b>ｏ</b>二十一者去處盡通<b>ｏ</b>二十二者夜夢安樂<b>ｏ</b>二十三者先亡離苦<b>ｏ</b>二十四者宿福受生<b>ｏ</b>二十五者諸聖讚歎<b>ｏ</b>二十六者聰明利根<b>ｏ</b>二十七者饒慈愍心<b>ｏ</b>二十八者畢竟成佛<br>
				<br>
				復次<b>ｏ</b>虛空藏菩薩<b>ｏ</b>若現在未來<b>ｏ</b>天龍鬼神<b>ｏ</b>聞地藏名<b>ｏ</b>禮地藏形<b>ｏ</b>或聞地藏本願事行<b>ｏ</b>讚歎瞻禮<b>ｏ</b>得七種利益<b>ｏ</b>一者速超聖地<b>ｏ</b>二者惡業銷滅<b>ｏ</b>三者諸佛護臨<b>ｏ</b>四者菩提不退<b>ｏ</b>五者增長本力<b>ｏ</b>六者宿命皆通<b>ｏ</b>七者畢竟成佛<br>
				<br>
				爾時<b>ｏ</b>十方一切諸來不可說不可說諸佛如來<b>ｏ</b>及大菩薩<b>ｏ</b>天龍八部<b>ｏ</b>聞釋迦牟尼佛<b>ｏ</b>稱揚讚歎地藏菩薩<b>ｏ</b>大威神力<b>ｏ</b>不可思議<b>ｏ</b>歎未曾有<b>ｏ</b>是時忉利天<b>ｏ</b>雨無量香華<b>ｏ</b>天衣珠瓔<b>ｏ</b>供養釋迦牟尼佛<b>ｏ</b>及地藏菩薩已<b>ｏ</b>一切眾會<b>ｏ</b>俱復瞻禮<b>ｏ</b>合掌而退
			</p>
		</section>
	</section>
</article>